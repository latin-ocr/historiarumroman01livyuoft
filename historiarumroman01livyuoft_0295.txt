Liber V. (A. Ch. 401—400.) 269

ita prospere gererentur, ut nullo bello veniretur ad exitum
spei. Namque Veiis castra, quae amissa erant, recuperata
castellis praesidiisque firmabantur3 praeerant tribuni militum Μ’.
AEmilius et K. Fabius. A M. Furio in Faliscis et a Cn. Cor· 5*
nelio in Capenate agro hostes nulli extra moenia inventi,
praedae actae incendiisque villarum ac frugum vastati fines;
oppida nce oppugnata nec obsessa sunt. At in Volscis depopu- 6
lato agro Anxur nequicquam oppugnatum, loco alto situm, et
postquam vis irrita erat, vallo fossaque obsideri coeptum;
Valerio Potito Volsci provincia evenerat. Hoc statu militarium 7
rerum, seditio intestina maiore mole coorta, quaxn bella trac-
tabantur3 et quum tributum conferri per tribunos non posset,
nec stipendium imperatoribus mitteretur, aeraque militaria flagi-
taret miles, haud procul erat, quin castra quoque urbanae
seditionis contagione turbarentur. Inter has iras plebis in8
patres, quum tribuni plebi nunc illud tempus esse dicerent
stabiliendae libertatis et ab Sergiis Verginiisque ad plebeios
viros fortes ac strenuos transferendi summi honoris, non tamen 9
ultra processum est, quarn ut unus ex plebe, usurpandi iuris
causa, P. Licinius Calvus tribunus militum consulari potestate

crem-etum ceteri patricii creati, P. Manlius, L. Titinius, P. 10

Maelius, L. Furius Medullinus, L. Publilius Volscus. Ipsa 11

plebes mirabatur, se tantam rem obtinuisse, non is modo, qui A.u.c. ³⁵4·

creatus erat, vir nullis ante honoribus usus, vetus tantum A. Ch· 4⁰⁰⁸
senator et aetate iam gravis, nec satis constat, cur primus ac 12
potissimus ad novum delibandum honorem sit habitus. Alii
Cn. Cornelii fratris, qui tribunus militum priore anno fuerat
triplexque stipendium equitibus dederat, gratia extractum ad
tantum honorem credunt, alii orationem ipsum tempestivam
de concordia ordinum, patribus plebique gratam, habuisse.
Hac victoria comitiorum exsultantes tribuni plebis, quod max· 13
ime rem publicam impediebat, de tributo remiserunt. Colla·
tum obedienter missumque ad exercitum est.

Anxur in Volscis brevi receptum est, neglectis die festo 13

custodiis urbis, Insignis annus hieme gelida ac nivosa fuit,

