¹ Liber V. (A. Ch. 391.) 291

lent, numerum hominum excirent, ne qua gens arcere adveni-
entes posset. Tum Segoveso sortibus dati Hercynii saltus3
Belloveso baud paulo laetiorem in Italiam viam di dabant. Is, 5
quod e sex populis abundabat, Bituriges, Arvernos, AEduos,
Ambarros, Carnutes, Aulercos excivit. Profectus ingentibus
peditum equitumque copiis in Tricastinos venit. Alpes inde 6
oppositae erant; quas inexsuperabiles visas haud equidem
miror, nulladum via, quod quidem continens memoria sit,
nisi de Hercule fabulis credere libet, superatas. Ibi quum 7
velut saeptos montium altitudo teneret Gallos, circumspectarent-
que, quanam per iuncta caelo iuga in alium orbem terrarum
transirent, religio etiam tenuit, quod allatum est, advenas
quaerentes agrum ab Salyum gente oppugnari. Massiliensesss
erant ii, navibus a Phocaea profecti! Id Galli fortunae suae
omen rati, adiuvere, ut, quem primum in terram egressi oc-
cupaverant locum, patientibus Salyis‚ communirent. Ipsi
per Taurinos saltus vallemque Duriae Alpes transcenderunt;
fusisque acie Tuscis haud procul Ticino flumine, quum, in quo 9
consederant, agrum Insubrium appellari audissent, cognominem
Insubribus, pago AEduorum, ibi omen sequentes loci condidere
urbem; Mediolanium appellarunt. Alia subinde manus Ceno· 35
manorum Etitovio duce vestigia priorum secuta, eodem saltu,
favente Belloveso, quum transcendisset Alpes, ubi nunc Brixia
ac Verona urbes sunt, locos tenuere. Libui considunt post2
hos Salluviique, propter antiquam gentem Laevos Ligures in-
colentes circa Ticinum amnem. Poenino deinde Boii Lingones-
que transgressi, quum iam inter Padum atque Alpes omnia
” tenerentur, Pado ratibus traiecto non Etruscos modo, sed etiam
Umbros agro pellunt3 intra Appenninum tamen sese tenuere.
Tum Senones, recentissimi advenarum, ab Utente flumine3
usque ad AEsim fines habuere. Hanc gentem Clusium Ro-
mamque inde venisse comperio; id parum certum est, so-
lamne an ab omnibus Cisalpinorum Gallorum populis adiutam.
Clusini novo bello exterriti, quum multitudinem, quum4

formas hominum invisitatas cernerent et genus armorum,
19*

