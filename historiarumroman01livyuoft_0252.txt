32

2526 Liber IV. (A. u. c. 328.)

4est acceptum. Maesta civitas fuit vinci insueta; odisse tri·
bunos, poscere dictatorem: in eo verti spes civitatis. Et
quum ibi quoque religio obstaret, ne non posset nisi ab con-
sule dici dictator, augures consulti eam religionem exemere.

5 A. Cornelius dictatorem Mam. AEmilium dixit et ipse' ab eo
magister equitum est dictus3 adeo, simul fortuna civitatis vir-
tute vera eguit, nihil censoria animadversio effecit, quo minus
regimen rerum ex notata indigne domo peteretur.

6 Veientes re secunda elati, missis circum Etruriae populos
legatis, iactando tres duces Romanos ab se uno proelio fusos,
quum tamen nullam publici consilii societatem movissent,

7voluntari0s undique ad spem praedae adsciverunt. Uni Fide-
natium populo rebellare placuit; et tanquam nisi ab scelere
bellum ordiri nefas esset, sicut legatorum ante, ita tum novo-
rum colonorum caede imbutis armis, Veientibus sese coniun-

Sgunt. Consultare inde principes duorum populorum, Veios
an Fidenas sedem belli caperent. Fidenae visae opportuniores;
itaque traiecto Tiberi Veientes Fidenas transtulerunt bellum.

9R0mae terror ingens erat. Accito exercitu a Veiis, eoque
ipso ab re male gesta perculso, castra locantur ante portam
Collinam, et in muris armati dispositi, et iustitium in foro
tabernaeque clausae, fiuntque omnia castris quam urbi simi·
liora, quum trepidam civitatem praeconibus per vicos dimissis

2 dictator ad contionem advocatam increpuit, quod animos ex
tam levibus momentis fortunae suspensos gererent, ut, parva
iactura accepta, quae ipsa non virtute hostium nec ignavia
Romani exercitus, sed discordia imperatorum accepta sit,
Veientem hostem sexies victum pertimescant Fidenasque prope ⁷

3saepius captas quam oppugnatas. Eosdem et Romanos et
hostes esse, qui per tot saecula fuerint; eosdem animos, eas-
dem corporis vires, eadem arma gerere. Se quoque eundem
dictatorem Mam. AEmilium esse, qui antea Veientium Fide-
natiumque adiunctis Faliscis ad Nomentum exercitus fuderit,

4 et magistrum equitum A. Cornelium eundem in acie fore, qui
priore bello tribunus militum, Larte Tolumnio rege Veientium
in conspectu duorum exercituum occiso, spolia opima Iovis

