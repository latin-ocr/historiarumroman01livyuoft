110 Liber Π, (A. u. c. 275—276.)

omnes finitimos subigi populos posse. Fabii postera die arma
3 capiunt5 quo iussi erant, conveniunt. Consul paludatus egre-
diens in vestibulo gentem omnem suam inst-ructo agmine videt;
acceptus in medium signa ferri iubet. Nunquam exercitus
neque minor numero neque clarior fama et admiratione homi-
4 num per urbem incessit. Sex et trecenti milites, omnes patricii,
omnes unius gentis, quornm neminem ducem sperneres, egre-
gius quibuslibet temporibus senatus, ibant, unius familiae viribus
5 Veienti populo pestem minitantes. Sequebatur turba, propria
alia cognatorum sodaliumque, nihil medium, nec spem nec
curam, sed immensa omnia volventium animo, alia publica
6 sollicitudine excitata, favore et admiratione stupens Ire fortes,
ire felices iubent, inceptis eventus pares reddere; consulatus
inde ac triumphos, omnia praemia ab se, omnes honores sperare.
7 Praetereuntibus Capitolium arcemque et alia templa, quicquid
deorum oculis, quicquid animo occurrit, precantur, ut illud
agmen faustum atque felix mittant, sospites brevi in patriam
8 ad parentes restituant. Incassum missae preces. Infelici via,
dextro iano portae Carmentalis, profecti ad Cremeram flumen
perveniunt. Is opportunus visus locus communiendo praesidio.
9 L. AEmilius inde et C. Servilius consules facti. Et donec
ἔῑὶοξ {2¹- nihil aliud quam in populationibus res fuit, non ad praesidium
modo tutandum Fabii satis erant, sed tota regione, qua Tuscus
ager Romano adiacet, sua tuta omnia, infesta hostium, vagantes
10 per utrumque finem, fecere. Intervallum deinde haud magnum
populationibus fuit, dum et Veientes, accito ex Etruria exercitu,
praesidium Cremerae oppugnant, et Romanae legiones ab L.
AEmilio consule adduetae cominus cum Etruscis dimicant acie,
11 quanquam vix dirigendi aciem spatium Veientibus fuit; adeo
inter primam trepidationem, dum post signa ordines introeunt
subsidiaque locant, invecta subito ab latere Romana equitum
ala non pugnae modo incipiendae, sed consistendi ademit locum.
12 lta fusi retro ad saxa Rubra (ibi castra habebant), pacem
supplices petunt. Cuius impetratae, ab insita animis levitate,
ante deductum Cremera Romanum praesidium paenituit.

