278 Liber V. (A. u. c. 358.)

iam ab externis oraculis proditos, iam in partem praedae suae
vocatos deos, alios votis ex urbe sua evocatos hostium templa
novasque sedes spectare, seque ultimum illum diem agere,
⁴3 nihil minus timentes quam, subrutis cuniculo moenibus, arcem
iam plenam hostium esse, in muros pro se quisque armati
7 discurrunt, mirantes, quidnam id esset, quod, quum tot per
dies nemo se ab stationibus Romanus 'movisset‚ tum velut
S repentino icti furore improvidi currerent ad muros. Inseritur
huic loco fabula, immolante rege Veientium vocem haruspicis,
dicentis, qui eius hostiae exta prosecuisset, ei victoriam dari,
exauditam in cuniculo movisse Romanos milites, ut adaperto

ἣ 9 cuniculo exta raperent et ad dictatorem ferrent. Sed in rebus
tam antiquis, si, quae similia veris sint, pro veris accipiantur,
satis habeam; haec ad ostentationem seenae gaudentis mira-
culis aptiora quam ad fidem neque affirmare neque refellere
10 operae pretium est. Cuniculus delectis militibus eo tempore
plenus in aedem Iunonis, quae in Veientana arce erat, armatos
repente edidit, et pars aversos in muris invadunt hostes, pars
claustra portarum revellunt, pars, quum ex tectis saxa tegulae-

1 1 que a mulieribus ac servitiis iacerentur, inferunt ignes. Clamor
omnia variis terrentium ac paventium vocibus, mixto mulierum
12 ac puerorum ploratu, complet. Momento temporis deiectis ex
muro undique armatis patefactisque portis, quum alii agmine
irruerent, alii desertos scanderent muros, urbs hostibus imple-
13 tur; omnibus locis pugnatur; deinde, multa iam edita caede,
senescit pugna, et dictator praecones edicere iubet, ut ab
14 inermi abstineatur. Is finis sanguinis fuit. Dedi inde inermes
coepti, et ad praedam miles permissu dictatoris discurrit. Quae
quum ante oculos eius aliquantum spe atque opinione maior
maiorisque pretii rerum ferretur, dicitur manus 'ad caelum
15 tollens precatus esse, ut, si cui deorum hominumque nimia
sua fortuna. populique Romani videretur, ut eam invidiam
lenire quam minimo suo privato incommodo publicoque populi
16 Romani liceret. Convertentem se inter hanc venerationem

traditur memoriae prolapsum cecidisse3 idque 'omen pertinuisse

