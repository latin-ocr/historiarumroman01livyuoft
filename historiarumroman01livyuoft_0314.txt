288 Liber V. (A. u. c. 361—363.)

agebant, sed precibus, et inter preces multa deorum mentio
erat, religiosum parti maximae fuit, et legem una plures tribus
8 antiquarunt quam iusserunt. Adeoque ea victoria laeta patri-
bus fuit, ut postero die referentibus consulibus senatus con-
sultum fieret, ut agri Veientani septena iugera plebi divideren-
tur, nec patribus familiae tantum, sed ut omnium in domo
liberorum capitum ratio haberetur, vellentque in eam spem
liberos tollere.
31 Eo munere delenita plebe, nihil certatum est, quominus
Qconsularia comitia haberentur. Creati consules L. Valerius
2:¹5¹?- 33⁶}- Potitus, M. Manlius, cui Capitolino postea fuit cognomen. Hi
consules magnos ludos fecere, quos M. Furius dictator voverat
3 Veienti bello. Eodem anno aedes Iunonis reginae ab eodem
dictatore eodemque bello vota dedicatur, celebratamque dedi-
4eationem ingenti matronarum studio tradunt. Bellum haud
memorabile in Algido cum AEquis gestum est, fusis hostibus
prius paene, quam manus consererent. Valerio, quod perseve-
rantior caedendi in fuga fuit, triumphus, Manlio, ut ovans in-
5 grederetur urbem, decretum est. Eodem anno novum bellum
cum Vulsiniensibus exortum3 quo propter famem pestilentiam·
que in agro Romano ex siccitate caloribusque nimiis ortam
exercitus duci nequivit. Ob quae Vulsinienses, Salpinatibus
adiunctis, superbia inflati ultro agros Romanos incursavere3
6 bellum inde duobus populis indictum. C. Iulius censor deces-
sit; in eius locum M. Cornelius suffectus, quae res postea
7 religioni fuit, quia eo lustro Roma est capta3 nec deinde un—
quam in demortui locum censor sufficitur. Consulibusque
morbo implicitis, placuit per interregnum renovari auspicia.
Sltaque quum ex senatus consulto consules magistratu se
abdicassent, interrex creatur M. Furius Camillus, qui P. Cor-
nelium Scipionem, is deinde L. Valerium Potitum interregem
9 prodidit. Ab eo creati sex tribuni militum consulari potestate,
ut, etiamsi cui eorum incommoda valetudo fuisset, copia ma.-
32 gistratuum rei publicae esset. Calendis Quintilibus magistratum

ῒῦρζζέξῗ occepere L. Lucretius, Ser. Sulpicius, M. AEmilius, L. Fu-

