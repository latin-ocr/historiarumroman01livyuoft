Liber V. (A. Ch. 398—397.) 273

novi hostes exorti. Quia mustis simul bellis, Volscorum ad
Anxur, ubi praesidium obsidebatur, AEquorum ad Lavicos, qui
Romanam ibi coloniam oppugnabant, ad hoc Veienti quoque
et Falisco et Capenati bello occupatos videbant Romanos,
uec intra muros quietiora negotia esse certaminibus patrum
ac plebis, inter haec locum iniuriae rati esse, praedatum in agrum-3
Romanum cohortes expeditas mittunt: aut enim passuros
inultam eam iniuriam Romanos, ne novo bello se onerarent,
aut exiguo eoque parum valido exercitu persecuturos. Roma· 4
nis indignitas maior quam cura populationis Tarquiniensium
fuit; eo nec magno conatu suscepta nec in longum dilata res
est. A. Postumius et L. lulius non iusto dilectu (etenim ab 5
tribunis plebis impediebantur), sed prope voluntariorum, quos
adhortando incitaverant, coacta manu, per agrum Caeretem
obliquis tramitibus egressi, redeuntes a populationibus graves-
que praeda Tarquinienses oppressere. Multos mortales ob-6
truncant, omnes exuunt impedimentis, et receptis agrorum
suorum spoliis Romam revertuntur. Biduum ad recognoscen· 7
das res datum dominis3 tertio incognita (erant autem ea ple·
raque hostium ipsorum) sub hasta veniere, quodque inde
redactum, militibus est divisum. .

Cetera bella, maximeque Veiens, incerti exitus erant.8
lamque Romani, desperata ope humana, fata et deos spectabant,
quum legati ab Delphis venerunt, sortem oraculi afferentes
congruentem responso captivi vatis: „Romane, aquam Alba· 9
nam cave lacu contineri, cave in mare manare suo flumine
sinas; emissam per agros rigabis, dissipatamque rivis exstin-
gues; tum tu insiste audax hostium muris, memor, quam per 10
tot annos obsides urbem, ex ea tibi his, quae nunc panduntur,
fatis victoriam datam. Bello perfecto, donum amplum victor 11
ad mea templa portato, sacraque patria, quorum omissa cura
est, instaurata, ut assolet, facito.“ Ingens inde haberi capti· 17
vus vates coeptus, eumque adhibere tribuni militum Cornelius

Postumiusque ad prodigii Albani procurationem ac deos rite
Livius ex rec. Madvigii. 1. 18

