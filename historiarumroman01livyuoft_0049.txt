Liber Ι. 23

Tullo, dicturos, sed imperio subigi3 res repetitum se venisse;
ni reddantur, bellum indicere iussos. Ad haec Tullus „Nuntiate“ 7
inquit „regi vestro, regem Romanum deos facere testes, uter
prius populus res repetentes legatos aspernatus dimiserit, ut
in eum omnes expetant huiusce clades belli.“ Haec nuntiant 23
domum Albani. Et bellum utrinque summa ope parabatur,
civili simillimum bello, prope inter parentes natosque, Troia-
nam utramque prolem, quum Lavinium ab Troia, ab Lavinio
Alba, ab Albanorum stirpe regum oriundi Romani essent.
Eventus tamen belli minus miserabilem dimicationem fecit, 2
quod nec acie certatum est et, tectis modo dirutis alterius
urbis, duo populi in unum confusi sunt. Albani priores ingenti 3
exercitu in agrum Romanum impetum fecere. Castra ab urbe
haud plus quinque millia passuum locant, fossa circumdant;
fossa Cluilia ab nomine ducis per aliquot saeoula appellata est,
donec cum re nomen quoque vetustate abolevit. In his castris 4
Cluilius Albanus rex moritur3 dictatorem Albani Mettium
Fufetium creant. Interim Tullus ferox, praecipue morte regis,
magnumque deorum numen ab ipso capite orsum in omne
nomen Albanum expetiturum poenas ob bellum impium dic-
titans, nocte praeteritis hostium castris, infesto exercitu in agrum
Albanum pergit. Ea res ab stativis excivit Mettium. Ducit, 5
qua proxime ad hostem potest3 inde legatum praemissum nun—
tiare Tullo iubet, priusquam dimicent, opus esse colloqui03 si
secum congressus sit, satis scire ea se allaturum, quae nihilo
minus ad rem Romanam quam ad Albanam pertineant. Haud 6
aspernatus Tullus, tametsi vana afferri rebatur, in aciem educit.
Exeunt contra et Albani. Postquam instructi utrinque sta-
bant, cum paucis procerum in medium duces procedunt. Ibi 7
infit Albanus: „Iniurias et non redditas res ex foedere, quae
repetitae sint, et ego regem nostrum Cluilium causam huiusce
esse belli audisse videor, nec te dubito, Tulle, eadem prae te
ferre; sed si vera potius quam dictu speciosa dicenda sunt,
cupido imperii duos cognatos vicinosque populos ad arma sti-
mulat. Neque, recte an perperam, interpretor: fuerit ista eius 8

