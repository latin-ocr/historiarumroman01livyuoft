Liber vm. (A. cn. 327—326.) 123

reditu, promissum est, regem aut vivum aut mortuum in po-
testatem daturos. Ceterum cum delectis ipse, egregium faci· 9
nus ausus, per medios erumpit hostes et ducem Lucanorum
cominus congressum obtruncat; contrahensque suos ex fuga 10
palatos pervenit ad amnem, ruinis recentibus pontis, quem
vis aquae abstulerat, indicantem iter. Quem quum incerto 11
vado transiret agmen, fessus metu ac labore miles, increpans
nomen abominandum fluminis, „Iure Acheros vocaris-⁴ inquit.
Quod ubi ad aures accidit regis, adiecit extemplo animum
fatis suis, substititque dubius, an transiret. Tum Sotimus, mi- 12
nister ex regiis pueris, quid in tanto discrimine periculi
cunctaretur, interrogans, indicat Lucanos insidiis quaerere
locum. Quos ubi respexit rex procul grege facto venientes, 13
stringit gladium et per medium amnem transmittit equum;
iamque in vadum egressum eminus veruto Lucanus exsul

· transfigit. Lapsum inde cum inhaerente telo corpus exanime 14
detulit amnis in hostium praesidia. 1bi foeda laceratio cor-
poris facta. Namque praeciso medio, partem Consentiam mi-
sere, pars ipsis retenta ad ludibrium3 quae quum iaculis saxis· 15
que procul incesseretur, mulier una ultra humanarum irarum
fidem saevienti turbae immixta, ut parumper sustinerent, pre-
cata, flens ait, virum sibi liberosque captos apud hostes esse:
sperare corpore regio utcunque mulcato se suos redempturam.
Is finis lacerationi fuit, sepultumque Consentiae, quod mem· 16
brorum reliquum fuit, cura mulieris unius, ossaque Metapon-
tum ad hostes remissa, inde Epirum devecta ad Cleopatram 17
uxorem sororemque Olympiadem, quarum mater magni Alex-
andri altera, soror altera fuit. Haec de Alexandri Epi· 18
rensis tristi eventu, quanquam Romano bello fortuna eum
abstinuit, tamen, quia in Italia bella gessit, paucis dixisse
satis sit.

Eodem anno lectisternium Romae, quinto post conditam 25
urbem, iisdem, quibus ante, placandis habitum est deis. Novi 2
deinde consules iussn populi quum misissent, qui indicerent
Samnitibus bellum, ipsi maiore conatu quam adversus

