206 Liber 1v. (A. u. c. 311-313.)

13 vallum obiecere. Quod ubi Romam est nuntiatum‚' extemplo
M. Geganius consul cum exercitu profectus tria millia passuum
ab hoste locum castris cepit, praecipitique iam die curare cor-
pora milites iubet. Quarta deinde vigilia signa profert3 coep-
tumque opus adeo approperatum est, ut sole orto Volsci
firmiore se munimento ab Romanis circumvallatos quam a se

14 urbem viderent; et alia parte consul muro Ardeae brachium

10³⁴ iniunxerat, qua ex oppido sui commeare possent. Volscus
imperator, qui ad eam diem non commeatu praeparato, sed ex
populatione agrorum rapto in diem frumento aluisset militem,
postquam saeptus vallo repente inops omnium rerum erat, ad
colloquium consule evocato, si solvendae obsidionis causa

2 venerit Romanus, abducturum se inde Volscos ait. Adversus

ea consul, victis condiciones accipiendas esse, non feren· “

das, respondit, neque, ut venerint ad oppugnandos socios

3 populi Romani suo arbitrio, ita abituros Volscos esse. Dedi
imperatorem, arma poni iubet, fatentes, victos se esse, im·
perio parere; aliter tam abeuntibus quam manentibus se
hostem infensum victoriam potius ex Volscis quam pacem

4 infidam Romam relaturum. Volsci exiguam spem in armis,
alia undique abscisa, quum tentassent, praeter cetera adversa
loco quoque iniquo ad pugnam congressi, iniquiore ad fugam,
quum ab omni parte caederentur, ad preces acertamine versi,
dedito imperatore traditisque armis sub iugum missi, cum

5 singulis vestimentis ignominiae cladisque pleni dimittuntur3 et
quum haud procul urbe Tusculo consedissent, vetere Tuscula-
norum odio inermes oppressi dederunt poenas, vix nuntiis caedis

crelietis. Romanus Ardeae turbatas seditione res, principibus
eius motus securi percussis bonisque eorum in publicum Ardea·
tium redactis, composuit; demptamque iniuriam iudicii tanto
beneficio populi Romani Ardeates credebant; senatui superesse
aliquid ad delendum publicae avaritiae monumentum videbatur.

7 Consul triumphans in urbem redit, Cluilio duce Volscorum
ante currum ducto praelatisque spoliis, quibus dearmatum,
exercitum hostium sub iugum miserat.

