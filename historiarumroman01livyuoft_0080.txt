54 Liber Ι.

vertisse superbiam, et liberorum quoque eum frequentiae
taedere. ut, quam in curia solit-udinem fecerit, domi quoque
faciat, ne quam stirpem, ne quem heredem regni relinquat.
7 Se quidem inter tela et gladios patris elapsum nihil usquam
sibi tutum nisi apud hostes L. Tarquinii credidisse. Nam ne
errarent, manere iis bellum, quod positum simuletur, et per
8 occasionem eum incautos invasurum. Quod si apud eos suppli·
cibus locus non sit, pererraturum se omne Latium, Volscosque
[se] inde et AEquos etHernicos petiturum,d0nec ad eos perveniat,
qui a patrum crudelibus atque impiis suppliciis tegere liberos
9 sciant. Forsitan etiam ardoris aliquid ad bellum armaque se
adversus superbissimum regem ac ferocissimum populum inven-
10 turum. Quum, si nihil morarentur, incensus ira porro inde
abiturus videretur, benigne ab Gabinis excipitur. Vetant
mirari, si, qualis in cives, qualis in socios, talis ad ultimum
11 in liberos essem in se ipsum postremo saeviturum, si alia
desint. Sibi vero gratum adventum eius esse, futurumque
credere brevi, ut illo adiuvante a portis Gabinis sub Romana
54 moenia bellum transferatur. Inde in consilia publica adhiberi.
Ubi quum de aliis rebus assentire se veteribus Gabinis diceret,
quibus eae notiores essent, ipse identidem belli auctor esse
et in eo sibi praecipuam prudentiam assumere, quod utriusque
populi vires nosset sciretque, invisam profecto superbiam
regiam civibus esse, quam ferre ne liberi quidem potuissent.
2 Ita quum sensim ad rebellandum primores Gabinorum incitaret,
ipse cum promptissimis iuvenum praedatum atque in expedi-
tiones iret, et, dictis factisque omnibus ad fallendum instructis,
3 vana accresceret fides, dux ad ultimum belli legitur. Ibi quum,
inscia multitudine, quid ageretur, proelia parva inter Romam
Gabiosque fierent, quibus plerumque Gabina res superior esset,
tum certatim summi infimique Gabinorum Sex. Tarquinium
4dono deum sibi missum ducem credere. Apud milites vero
obeundo pericula ac labores pariter, praedam munifice largiendo
tanta caritate esse, ut non pater Tarquinius potentior Romae
5 quam filius Gabiis esset. Itaque postquam satis virium col-

