45

46

46 Liber Ι.

Aucta civitate magnitudine urbis, formatis omnibus domi
et ad belli et ad pacis usus, ne semper armis opes acquire-
rentur, consilio augere imperium conatus est, simul et aliquod

2 addere urbi decus. Iam tum erat inclitum Dianae Ephesiae
fanum: id communiter a civitatibus Asiae factum, fama
ferebat. Eum consensum deosque consociatos laudare mire
Servius inter proceres Latinorum, cum quibus publice priva-
timque hospitia amicitiasque de industria iunxerat. Saepe
iterando eadem perpulit tandem, ut Romae fanum Dianae

3p0pu‘li Latini cum populo Romano facerent. Ea erat con-
fessio, caput rerum Romam esse, de quo toties armis certatum
fuerat. Id quanquam omissum iam ex omnium cura Lati-
norum ob rem toties infeliciter tentatam armis videbatur,
uni se ex Sabinis fors dare visa est privato consilio imperii

4 recuperandi. Bos in Sabinis nata cuidam patri familiae dicitur
miranda magnitudine ac specie3 fixa per multas aetates cornua
in vestibulo templi Dianae monumentum ei fuere miraculo.

5 Habita, ut erat, res prodigii 1000 est, et cecinere vates, cuius
civitatis eam civis Dianae immolasset, ibi fore imperium;

6 idque carmen pervenerat ad antistitem fani Dianae. Sabinus,
ut prima apta dies sacrificio visa est, bovem Romam actam
deducit ad fanum Dianae et ante aram statuit. Ibi antistes
Romanus, quum eum magnitudo victimae celebrata fama mo-
visset, memor responsi Sabinum ita alloquitur: „Quidnam tu,
hospes, paras ‘?⁴‘ inquit, „inceste sacrificium Dianae facere?
Quin tu ante vivo perfunderis flumine? infima valle 'praefluit

7Tiberisq⁴ Religione tactus hospes, qui omnia, ut prodigio
responderet eventus, cuperet rite facta, extemplo descendit
ad Tiberim3 interea Romanus immolat Dianae bovem. Id mire
gratum regi atque civitati fuit.

Servius quanquam iam usu haud dubie regnum posse-
derat, tamen, quia interdum iactari voces aiuvene Tarquinio
audiebat, se iniussu populi regnare, conciliata prius voluntate
plebis agro capto ex hostibus viritim diviso, ausus est ferre
ad populum, vellent iuberentne se regnare3 tantoque consensu,

2 quanto haud quisquam alius ante, rex est declaratus. Neque

