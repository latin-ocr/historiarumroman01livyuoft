Liber VI. (A. eh. ενα-369.) 39

solvat, corpus in nervum ac supplicia dare, et gregatim quo-
tidie de foro addictos duci, et repleri vinctis nobiles domus
et, ubicunque patricius habitet, ibi carcerem privatum esse?
Haec indigna miserandaque auditu quum apud timentes sibimet 37
ipsos, maiore audientium indignatione quam sua, increpuissent,
atqui nec agros occupandi modum nec fenore trucidandi?
plebem alium patribus unquam fore affirmabant, nisi alterum
ex plebe consulem, custodem suae libertatis, plebes fecisset.
Contemni iam tribunos plebis, quippe quae potestas iam suam 3
ipsa vim frangat intercedendo. Non posse aequo iure agi‚4
ubi imperium penes illos, penes se auxilium tantum sit, nisi
imperio communicato, nunquam plebem in parte pari rei
publicae fore. Nec esse, quod quisquam satis putet, si ple-
beiorum ratio comitiis consularibus habeatur, nisi alterum
consulem utique ex plebe fieri necesse sit, neminem fore.
· An iam memoria exisse, quum tribunos militum idcirco potius 5
quam consules creari placuisset, ut et plebeiis pateret summus
honos, quattuor et quadraginta annis neminem ex plebe tri-
bunum militum creatum esse‘? Quid crederent? duobusnef)
in locis sua voluntate impertituros plebi honorem, qui octona
loca tribunis militum creandis occupare soliti sint, et ad con-
sulatum viam fieri passuros, qui tribunatum saeptum tam diu
habuerint? Lege obtinendum esse, quod comitiis per gratiam 7
nequeat, et seponendum extra certamen alterum consulatum,
ad quem plebi sit aditus, quoniam in certamine relictus prae-
mium semper potentioris futurus sit. Nec iam posse dici id‚8
quod antea iactare soliti sint, non esse in plebeiis idoneos
viros ad curules magistratus. Numquid enim socordius aut
segnius rem publicam administrari post P. Licinii Calvi tribu-
natum, qui primus ex plebe creatus sit, quam per eos annos
gesta sit, quibus praeter patricios nemo tribunus militum fuerit?
quin contra patricios aliquot damnatos post tribunatum, ne· 9
minem plebeium. Quaestores quoque, sicut tribunos militum,
paucis ante annis ex plebe coeptos creari, uec ullius eorum
populum Romanum paenituisse. Consulatum superesse plebeiis; 10

