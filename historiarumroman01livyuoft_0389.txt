Liber vr. (Α. eh. 377.) 35

Matutae templum; inde eos nec sua religio nec verecundia5
deum arcuisse dicitur, sed vox horrenda edita templo cum
tristibus minis, ni nefandos ignes procul delubris amovissent.
Incensos ea rabie impetus Tusculum tulit ob iram, quod6
deserto communi concilio Latinorum non in societatem modo
Romanam, sed etiam in civitatem se dedissent. Patentibus 7
portis quum improviso incidissent, primo clamore oppidum
praeter arcem capt-um est. In arcem oppidani refugere cum
coniugibus ac liberis, nuntiosque Romam, qui certiorem de
suo casu senatum facerent, misere. Haud segnius, quam fide8
populi Romani dignum fuit, exercitus Tusculum ductus:
L. Quinctius et Ser. Sulpicius tribuni militum duxere. Clau· 9
sas portas [Tusculi], Latinosque simul obsidentium atque
obsessorum animo hinc moenia Tusculi tueri vident, illinc
arcem oppugnare, terrere una ac pavere. Adventus Romanorum lO
mutaverat utriusque partis animos: Tusculanos ex ingenti
metu in summam alacritatem, Latinos ex prope certa fiducia
mox capiendae arcis, quoniam oppido potirentur, in exiguam
de se ipsis spem verterat.. Tollitur ex arce clamor ab Tu· 11
sculanis3 excipit aliquanto maior ab exercitu Romano. Utrinque
urgentur Latini; nec impetus Tusculanorum decurrentium ex
superiore loco sustinent nec Romanos subeuntes moenia mo—
lientesque obices portarum arcere possunt. Scalis prius 12
moenia capta, inde effracta claustra portarum; et quum anceps
hostis et a fronte et a tergo urgeret, nec ad pugnam ulla
vis nec ad fugam loci quicquam superesset, in medio caesi
ad unum omnes. Recuperato ab hostibus Tusculo, exercitus
Romam est reductus.

Quanto magis prosperis eo anno bellis tranquilla omnia 34
foris erant, tantum in urbe vis patrum in dies miseriaeque
plebis crescebant, quum eo ipso, quod necesse erat solvi,
facultas solvendi impediretur. Itaque quum iam ex re nihil?
dari posset, fama et corpore, iudicati atque addicti, creditoribus
satisfaciebant, poenaque in vicem fidei cesserat. Adeo ergo 3
obnoxios summiserant animos non infimi solum, sed principes

3*

