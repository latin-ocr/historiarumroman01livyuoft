Liber 1. 45

classis centuriae [primum peditum vocabantur]; ibi si variaret,
quod raro incidebat, ut secundae classis vocarentur, nec fere
unquam infra ita descenderent. ut ad infimos pervenirent.
Nec mirari oportet, hunc ordinem, qui nunc est post expletas 12
quinque et triginta tribus, duplicato earum numero centuriis
iuniorum seniorumque, ad institutam ab Ser. Tullio summam
non convenire. Quadrifariam euim urbe divisa regionibus 13
collibusque, qui habitabantur, partes eas tribus appellavit.
ut ege arbitror, a tributo; nam eius quoque aequaliter ex
censu conferendi ab eodem inita ratio est; neque eae tribus
ad centuriarum distributionem numerumque quicquam perti-
nuere.

Censu perfecto, quem maturaverat metu legis de incensis 44
latae cum vinculorum minis mortisque, edixit, ut omnes cives
Romani, equites peditesque, in suis quisque centuriis, in campo
Martio prima luce adessent. Ibi instructum exercitum omnem 2
suovetaurilibus lustravit, idque conditum lustrum appellatum,
quia is censendo finis factus est. Millia octoginta eo lustro
civium censa dicuntum adiicit scriptorum antiquissimus Fabius
Pictor, eorum, qui arma ferre possent, eum numerum fuisse.
Ad eam multitudinem urbs quoque amplificanda visa est.3
Addit duos colles. Quirinalem Viminalemque3 inde deinceps
auget Esquiliis; ibique ipse, ut loco dignitas fieret, habitat3
aggere et fossis et muro circumdat urbem3 ita pomoerium
profert. Pomoerium verbi vim solam intuentes postmoerium4
interpretantur esse; est autem magis circamoerium, locus,
quem in condendis urbibus quondam Etrusci, qua murum
ducturi erant, certis eirea. terminis inaugurato consecrabant,
ut neque interiore parte aedificia moenibus continuarentur,
quae nunc vulgo etiam coniungunt, et extrinsecus puri aliquid
ab humano cultu pateret soli. Hoc spatium, quod neque5
habitari neque arari fas erat, non magis quod post murum
esset, quam quod murus post id, pomoerium Romani appel-
laruut3 et in urbis incremento semper, quantum moenia pro-
cessura erant, tantum termini hi consecrati proferebantur.

