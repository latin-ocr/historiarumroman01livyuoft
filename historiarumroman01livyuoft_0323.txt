Liber V. (A. Ob. 390.) 297

les, omissa rerum suarum cura, quae sacrorum secum ferenda,
quae, quia vires ad omnia ferenda deerant, relinquenda essent,
consultantes, quisve ea locus fideli asservaturus custodia esset,
'optimum ducunt condita in doliolis sacello proximo aedibus8
flaminis Quirinalis, ubi nunc despui religio est, defodere3 cetera
inter se onere partito ferunt via, quae sublicio ponte ducit ad
Ianiculum. In eo clivo eas quum L. Albinius, de plebe9
Romana homo, conspexisset, plaustro coniugem ac liberos
avehens inter ceteram turbam, quae inutilis bello urbe excede-
bat, salvo etiam tum discrimine divinarum humanarumque lO
rerum, religiosum ratus, sacerdotes publicas sacraque populi
Romani pedibus ire ferrique, se ac suos in vehiculo conspici,
descendere uxorem ac pueros iussit, virgines sacraque in
plaustrum imposuit et Caere, quo iter sacerdotibus erat, per-
vexit.

Romae interim, satis iam omnibus, ut in tali re, ad tuen· 41
dam arcem compositis, turba seniorum domos regressi ad·
ventum hostium obstinato ad mortem animo exspectabant.
Qui eorum curules gesserant magistratus, ut in fortunae2fl
pristinae honorumque ac virtutis insignibus morerentur, quae
augustissima vestis est tensas ducentibus triumphantibusve‚ ea
vestiti medio aedium eburneis sellis sedere. Sunt, qui M. Folio 3
pontifice maximo praeeunte carmen devovisse eos se pro patria
Quiritibusque Romanis tradant. Galli, et quia interposita4
nocte a contentione pugnae remiserant animos et quod necin
acie ancipiti usquam certaverant proelio nec tum impetu aut
vi capiebant urbem, sine ira, sine ardore animorum ingressi
postero die urbem patente Collina porta, in forum perveniunt,
circumferentes oculos ad templa deum arcemque solam belli
speciem tenentem. Inde, modico relicto praesidio, ne quis in 5
dissipatos ex arce aut Capitolio impetus fieret, dilapsi ad
praedam vacuis occursu hominum viis, pars in proxima quae·
que tectorum agmine ruunt, pars ultima, velut ea demum in-
tacta et referta praeda, petunt3 inde rursus ipsa solitudiness
absterriti, ne qua fraus hostilis vagos exciperet, in forum

