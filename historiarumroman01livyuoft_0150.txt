124 Liber II. (A. u. c. 286.)

sinistrum Romanis cornu. ni referentibus iam gradum consul,
increpando simul temeritatem, simul ignaviam, pudore metum

5excussisset. Restitere primo obstinatis animis3 deinde, ut
obtinentes locum vires reficiebant, audent ultro gradum inferre
et clamore renovato commovent aciem3 tum rursus impetu

6 capto enituntur atque exsuperant iniquitatem loci. Iam prope
erat, ut in summum clivi iugum evaderent, quum terga hostes
dedere, effusoque cursu paene agmine uno fugientes sequentes-
que castris incidere. In eo pavore castra capiunturÍ¾ qui

7 Volscorum effugere potuerunt, Antium petunt. Antium et
Romanus exercitus ductus. Paucos circumsessum dies deditur,
nulla oppugnantium nova vi, sed quod iam inde ab infelici
pugna castrisque amissis ceciderant animi.

