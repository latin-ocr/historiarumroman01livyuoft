128 Liuor viu. (Α. c. u. 42⁹.)

9 fortuna bello subtraxit; iussusque dictatorem dicere rei gerendae
causa longe clarissimum bello ea tempestate dixit, L, Papirium
Cursorem, a quo Q. Fabius Maximus Rullianus magister

10 equitum est dictus, par nobile rebus in eo magistratu gestis,
discordia tamen, qua prope ad ultimum dimicationis ventum
11 est, nobilius. Ab altero consule in Vestinis multiplex bellum,
nec usquam vario eventu, gestum est. Nam et pervastavit
agros, et populando atque urendo tecta hostium sataque in
12 aciem invitos extraxit, et ita proelio uno accidit Vestinorum
res, haudquaquam tamen incruento milite suo, ut non in
castra solum refugerent hostes, sed iam ne vallo quidem ac
fossis freti dilaberentur in oppida, situ urbium moenibusque se
13 defensuri. Postremo oppida quoque vi expugnare adortus,
primo Cutinam ingenti ardore militum a vulnerum ira, quod
haud fere quisquam integer proelio excesserat, scalis cepit,
14 deinde Cingiliam. Utriusque urbis praedam militibus, quod
eos neque portae nec muri hostium affuerant, concessit.
30 In Samnium incertis itum auspiciis est; cuius rei vitium
non in belli eventum, quod prospere gestum est, sed in rabiem

2 atque iras imperatorum vertit. Namque Papirius dictator
a pullario monitus quum ad auspicium repetendum Romam
proficisceretur, magistro equitum denuntiavit, ut sese loco
teneret neu absente se cum hoste manum consereret,

3 Q. Fabius quum post profectionem dictatoris per exploratores
comperisset, perinde omnia soluta apud hostes esse, ac si

4nemo Romanus in Samnio esset, seu ferox adolescens indig-
nitate accensus, quod omnia in dictatore viderentur reposita
esse, seu occasione bene gerendae rei inductus, exercitu in-
structo paratoque profectus ad Imbrinium (ita vocant locum)

5acie cum Samnitibus conflixit. Ea fortuna pugnae fuit, ut
nihil relictum sit, quo, si affuisset dictator, res melius geri

6 potuerit, non dux militi, non miles duci defuit. Eques etiam,
auctore L. Cominio tribuno militum, qui aliquoties impetu
capto perrumpere non poterat hostium agmen, detraxit frenos
equis atque ita concitatos calcaribus permisit, ut sustinere

