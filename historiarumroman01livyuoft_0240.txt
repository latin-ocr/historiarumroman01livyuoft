214 Liber iv. (A. u. c. 317.)

5 sinistrum Falisci tenerent, medii Fidenates essent. Dictator
dextro cornu adversus Faliscos, sinistro contra Veientem Oa-
pitolinus Quinctius intulit signa, ante mediam aciem cum.

6 equitatu magister equitum processit. Parumper silentium et
quies fuit, nec Etruscis, nisi cogerentur, pugnam inituris et
dictatore arcem Romanam respectante, ut ab auguribus, simul

7 aves rite admisissent, ex composito tolleretur signum. Quod
[simul] ubi conspexit, primos equites clamore sublato in hostem

8 emisit; secuta peditum acies ingenti vi conflixit. Nulla parte
legiones Etruscae sustinuere impetum Romanorum ; eques maxime
resistebat, equitumque longe fortissimus ipse rex, ab omni parte
effuse sequentibus obequitans Romanis, trahebat certamen.

19 Erat tum inter equites tribunus militum A. Cornelius Cossus,
eximia pulchritudine corporis, animo ac viribus par memorque
generis, quod amplissimum acceptum maius auctiusque reliquit

2 posteris. Is quum ad impetum Tolumnii, quacunque se inten-
disset, trepidantes Romanas videret turmas insignemque eum

3 regio habitu volitantem tota acie cognosset, „Hicine est“ inquit
„ruptor foederis humani violatorque gentium iuris? Iam ego
hanc mactatam victimam, si modo sancti quicquam in terris

4 esse di volunt, legatorum manibus dabo.“ Calcaribus subditis
infesta cuspide in unum fertur hostem; quem quum ictum equo
deiecisset, confestim et ipse hasta innixus se in pedes excepit.

5 Assurgentem ibi regem umbone resupinat, repetitumque saepius
cuspide ad terram affixit. Tum exsangui detracta spolia,
caputque abscisum victor spiculo gerens terrore caesi regis
hostes fudit. Ita equitum quoque fusa acies, quae una fecerat

6anceps certamen. Dictator legionibus sugatis instat et ad
castra compulsos caedit. Fidenatium plurimi locorum notitia
effugere in montes. Cossus Tiberim cum equitatu transvectus

7 ex agro Veientano ingentem detulit praedam ad urbem. Inter
proelium et ad castra Romana pugnatum est adversus partem
copiarum ab Tolumnio, ut ante dictum est, ad castra missam.

8Fabius Vibulanus corona primum vallum defendit; intentos
deinde hostes in vallum, egressus dextra principali cum tria-
riis, repente invadit. Quo pavore iniecto caedes minor, quia

