Liber ΙΙ. (A. Ch. 494.) 89

postulantibus iis, qui pulsati fuerant, decernente ferocissimo
quoque non sententiis magis quam clamore et strepitu. Tan· 6
dem quum irae resedissent, exprobrantibus consulibus, nihilo
plus sanitatis in curia quam in foro esse, ordine consuli coe-
pit. Tres fuere sententiae. P. Verginius rem non vulgabat3 7
de iis tantum, qui fidem secuti P. Servilii consulis Volsco,
Aurunco Sabinoque militassent bello, agendum censebat.
T. Larcius, non id tempus esse, ut merita tantummodo exsol— 8
verentur; totam plebem aere alieno demersam esse, nec sisti
posse, ni omnibus consulatur; quin, si alia aliorum sit condi-
cio, accendi magis discordiam quam sedari. App. Claudius‚9
vt natur» immitis et efferatus hinc plebis odio, illinc patrum
laudibus, non miseriis ait, sed licentia tantum concitum turba-
rum, et lascivire magis plebem quam saevire. Id adeo malum [O
ex provocatione natum; quippe minas esse consulum, non im-
perium, ubi ad eos, qui una peccaverint, provocare liceat.
„Age dum‘·' inquit, „dictatorem a quo provocatio non est, ll
creemus; iam hic, quo nunc omnia ardent, conticiscet furor.
Pulset tum mihi lictorem, qui sciet. ius de tergo vitaque sua 12
penes unum illum esse. cuius maiestatem viola1·it.“

Multis, ut erat, horrida et atrox videbatur Appii sen· 30
tentia3 rursus Verginii Larciique exemplo haud salubres, uti-
que Lai-cii [putabant seutentiam} quae totam fidem tolleret.
Medium maxime et moderatum utroque consilium Verginii
habebatur3 sed factione respectuque rerum privatarum, quae2
semper offecere officientque publicis consiliis, Appius vicit, ac
prope fuit, ut dictator ille idem crearetur3 quae res utique3
alienasset plebem periculosissimo tempore, quum Volsci AEqui-
que et Sabini forte una omnes in armis essent. Sed curae4
fuit consulibus et senioribus patrum, ut imperii vis vehemens
mansueto permitteretur ingenio: Μ’. Valerium dictatorem Vo- 5
lesi filium creant. Plebes etsi adversus se creatum dictatorem
videbat, tamen, quum provocationem fratris lege haberet. nihil
ex ea familia triste nec superbum timebat3 edictum deindeass
dictatore propositum confirmavit animos, Servilii fere consulis

