Liber x. (A. ch. ³02—300.) 203

Romam. Pax negata, indutiae biennii datae. Dictator tri· 13
umphans in urbem rediit. Habeo auctores, sine ullo memo·
rabili proelio pacatam ab dictatore Etruriam esse, seditionibus
tantum Arretinorum compositis et Cilnio genere cum plebe
in gratiam reducto. Consul ex dictatura factus M. Valerius. 14
Non petentem atque adeo etiam absentem creatum tradidere
quidam, et per interregem ea comitia facta; id unum non
ambigitur, consulatum cum Apuleio Pansa gessisse. 1)

M. Valerio et Q. Apuleio consulibus satis pacatae foris 6
res fuere. Etruscum adversa belli res et indutiae quietum 2:¹3³·-3gg2
tenebant; Samnitem multorum annorum cladibus domitum
hauddum foederis novi paenitebat. Romae quoque plebem3
quietam exonerata in colonias multitudo praestabat. Tamen
ne undique tranquillae res essent, certamen iniectum inter pri-
mores civitatis, patricios plebeiosque, ab tribunis plebis Q. et
⁴ Cn. Ogulniis, qui, undique criminandorum patrum apud plebem 4
occasionibus quaesitis, postquam alia frustra tentata erant,
eam actionem susceperunt, qua non infimam plebem accen-
derent, sed ipsa capita plebis, consulares triumphalesque ple-
beios, quorum honoribus nihil praeter sacerdotia, quae nondum 5
promiscua erant, deesset. Rogationem ergo promulgarunt,6
ut, quum quattuor augures, quattuor pontifices ea tempestate
essent, placeretque augeri sacerdotum numerum, quattuor pon-
tifices, quinque augureS, de plebe omnes, allegerentur. Quem· 7
admodum ad quattuor augurum numerum, nisi morte duorum,

id redigi collegium potuerit, non invenio, quum inter augures
constet, imparem numerum debere esse, ut tres antiquae tribus,
Ramnes, Titienses, Luceres, suum quaeque augurem habeant
aut, si pluribus sit opus, pari inter se numero sacerdotesg
multiplicent, sicut multiplicati sunt, quum ad quattuor quin-
que adiecti novem numerum, ut terni in singulas essent, ex-
pleverunt. Ceterum, quia de plebe allegebantur, iuxta eam 9
rem aegre passi patres, quam quum consulatum vulgari vide-
rent. Simulabant, ad deos id magis quam ad se pertinere: 10

 

¹) In fastis vulgaribus M. Valerii dictaturae integer assignatur
annus, a. u. c. 453, a. Ch. 301.

