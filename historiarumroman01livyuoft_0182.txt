156 Liber 111. (A. u. c.303.)

citius lapsa res est repetitumque, duobus uti mandaretur
3 consulum nomen imperiumque. Decemviri creati App.
Claudius, T. Genucius, P. Sestius, L. Veturius, G. Iulius,
A. Manlius, P. Sulpicius, P. Curiatius, T. Romilius, Sp.
4 Postumius, Claudio et Genucio, quia designati consules in
eum annum fuerant, pro honore honos redditus, et Sestio,
alteri consulum prioris anni, quod eam rem collega invito ad
5 patres rettulerat. His proximi habiti legati tres, qui Athenas
ierant, simul ut pro legatione tam longinqua praemio esset
honos, simul peritos legum peregrinarum ad condendanova
6 iura usui fore credebant. Supplevere ceteri numerum. Graves
quoque aetate electos novissimis suffragiis ferunt, quo minus
7 ferociter aliorum scitis adversarentur. Regimen totius magi-
stratus penes Appium erat favore plebis, adeoque novum sibi
ingenium induerat, ut plebicola repente omnisque aurae popu-
laris captator evaderet pro truci saevoque insectatore plebis.
8 Decimo die ius populo singuli reddebant. Eo die penes prae·
fectum iuris fasces duodecim erant; collegis novem singuli
accensi apparebant. Et in unica concordia inter ipsos, qui
consensus privatis interdum inutilis est, summa adversus
9 alios aequitas erat. Moderationis eorum argumentum exemplo
unius rei notasse satis erit. Quum sine provocatione creati
essent, defosso cadavere domi apud P. Sestium, patriciae gentis
10 virum, invento prolatoque in contionem, in re iuxta manifesta
atque atroci C. Iulius decemvir diem Sestio dixit et accusator
ad populum exstitit, cuius rei iudex legitimus erat, decessitque
iure suo, ut demptum de vi magistratus populi libertati
adiiceret.

34 Quum promptum hoc ius velut ex oraculo incorruptum
pariter ab iis summi infimique ferrent⁷ tum legibus condendis ⁴
opera dabatur; ingentique hominum exspectatione propositis

2 decem tabulis, populum ad contionem advocaverunt et, quod
bonum, faustum felixque rei publicae⁷ ipsis liberisque'eorum
3 esset, ire et legere leges propositas iussere. Se, quantum
decem hominum ingeniis provideri potuerit, omnibus, summis

