96 Liber Π. (A. u. ο. 263.)

Tullii. Longe is tum princeps Volsci nominis erat Romanis-
que semper infestus. Ita quum alterum vetus odium, alterum
ira recens stimularet, consilia conferunt de Romano bello.

SHaud facile credebant plebem suam impelli posse, ut toties
infeliciter tentata arma caperent: multis saepe bellis, pestilentia
postremo amissa iuventute fractos spiritus esse3 arte agendum
in exoleto iam vetustate odio, ut recenti aliqua ira exacer-
barentur animi. ,

36 Ludi forte ex instauratione magni Romae parabantur.
Instaurandi haec causa fuerat. Ludis mane servum quidam
pater familiae, nondum commisso spectaculo, sub furca caesum
medio egerat cireo; coepti inde ludi, velut ea res nihil ad

2religionem pertinuisset. Haud ita multo post Tito Latinio,
de plebe homini, somnium fuit3 visus Iuppiter dicere, sibi
ludis praesultatorem displicuisse; nisi magnifice instaurarentur
ii ludi, periculum urbi fore3 iret, ea consulibus nuntiaret.
3 Quanquam haud sane liber erat religione animus, verecundia
tamen maiestatis magistratuum et timor vicit, ne in ora ho-
4minum pro ludibrio abiret. Magno illi ea cunctatio stetit;
filium namque intra paucos dies amisit. Cuius repentinae
cladis ne causa dubia esset, aegro animi eadem illa in somnis
obversata species visa est rogitare, satin’ magnam spreti nu-
minis haberet mercedem, maiorem instare, ni eat propere ac
5nuntiet consulibus. Iam praesentior res erat. Cunctantem
tamen ac prolatantem ingens vis morbi adorta est debilitate
sssubita. Tunc enimvero deorum ira admonuit. Fessus igitur
malis praeteritis instantibusque, consilio propinquorum adhibito,
quum visa atque audita et obversatum toties somno Iovem,
minas irasque caelestes repraesentatas casibus suis exposuisset,
consensu inde haud dubio omnium, qui aderant, in forum ad
7consules lectica defertur. Inde in curiam iussu consulum
delatus, eadem illa quum patribus ingenti omnium admiratione
8 enarrasset, ecce aliud miraculum: qui captus omnibus membris
delatus in curiam esset, eum, functum officio, pedibus suis do-
mum redisse,‘traditum memoriae est.

