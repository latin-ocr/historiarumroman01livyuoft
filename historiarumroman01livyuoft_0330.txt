304 Liber V. (A. u. c. 364.)

2 exercitum urgebat, Gallos pestilentia etiam, quum loco ia·
cente inter tumulos castra habentes, tum ab incendiis torrido
‘et vaporis pleno cineremque, non pulverem modo ferente,

3 quum quid venti motum esset. Quorum intolerantissima gens
humerique ac frigori assueta quum aestu et angore vexata
vulgatis velut in pecua morbis moreretur, iam pigritia sin-
gulos sepeliendi promiscue acervatos cumulos hominum ure—
bant, bustorumque inde Gallicorum nomine insignem locum

4fecere. Indutiae deinde cum Romanis factae et colloquia per-
missu imperatorum habita3 in quibus quum identidem Galli
famem obiicerent eaque necessitate ad deditionem vocarent, dici-
tur avertendae eius opinionis causa multis locis panis de Capitolio

5 iactatus esse in hostium stationes. Sed iam neque dissimulari
neque ferri ultra fames poterat. Itaque dum dictator dilectum
per se Ardeae habet, magistrum equitum L. Valerium aVeiis
adducere exercitum iubet, parat instruitque, quibus haud im-

6 par adoriatur hostes, interim Capitolinus exercitus, stationibus
vigiliisque fessus, superatis tamen humanis omnibus malis,
quum famem unam natura vinci non sineret, diem de die

7 prospectans, ecquod auxilium ab dictatore appareret, postremo
spe-quoque iam, non solum cibo deficiente et, quum sta-
tiones procederent, prope obruentibus infirmum corpus armis,
vel dedi vel redimi se, quacunque pactione possent, iussit,
iactantibus non obscure Gallis, haud magna mercede se ad-

8 duci posse, ut obsidionem relinquant. Tum senatus habitus,
tribunisque militum negotium datum, ut paciscerentur. Inde
inter Q. Sulpicium tribunum militum et Brennum regulum
Gallorum colloquio transacta res est, et mille pondo auri

9 pretium populi gentibus mox imperaturi factum. Rei foedis-
simae per se adiecta indignitas est: pondera· ab Gallis allata
iniqua et, tribuno recusante, additus ab insolente Gallo ponderi
gladius, auditaque intoleranda Romanis VOX, vae vietis [esse].

49 Sed dique et homines prohibuere redemptos vivere Ro-
manos. Nam forte quadam, priusquam infanda merces per·

ficeretur, per altercationem nondum omni auro appenso, dic-

ε
J

