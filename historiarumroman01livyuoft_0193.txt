Liber ΙΙΙ. (A. Ch. 449.) 167

periculum adire. Appius decreto praefatus, quam libertati 45
faverit, eam ipsam legem declarare, quam Verginii amici
postulationi suae praetendant; ceterum ita in ea firmum liber· 2
tati' fore praesidium, si nec causis nec personis variet. In
iis enim, qui asserantur in libertatem, quia quivis lege agere
possit, id iuris esse; in ea, quae in patris manu sit, neminem
esse alium, cui dominus possessione cedat. Placere itaque, 3
patrem arcessiri, interea iuris sui iacturam assertorem non fa-
cere, quin ducat puellam sistendamque in adventum eius, qui
pater dicatur, promittat. Adversus iniuriam decreti quum4
multi magis fremerent, quam quisquam unus recusare auderet,
P. Numitorius, puellae avus, et sponsus Icilius interveni·
unt; dataque inter turbam via, quum multitudo Icilii maxime 5
interventu resisti posse Appio crederet, lictor decresse ait,
vociferantemque Icilium summovet. Placidum quoque inge-6
nium tam atrox iniuria accendisset. „Ferro hinc tibi summo-
vendus sum, Appi“ inquit, „ut tacitum feras, quod celari
vis. Virginem ego hanc sum ducturus nuptamque pudicam
habiturus. Proinde omnes collegarum quoque lictores convo· 7
ca3 expediri virgas et secures iube3 non manebit extra domum
patris sponsa Icilii. Non, si tribunicium auxilium et provo· 8
cationem plebi Romanae, duas arces libertatis tuendae, ade-
mistis, ideo in liberos quoque nostros coniugesque regnum
vestrae libidini datum est. Saevite in tergum et in cervices 9
nostras3 pudicitia saltem in tuto sit. Huic si vis afferetur,
ego praesentium Quiritium pro sponsa, Verginius militum pro
unica filia, omnes deorum hominumque implorabimus fidem,
neque tu istud unquam decretum sine caede nostra referes.
Postulo, Appi, etiam atque etiam consideres, quo progrediare. 10
Verginius viderit, de filia, ubi venerit, quid agat; hoc tantum 11
sciat, sibi, si huius vindiciis cesserit, condicionem filiae quae-
rendam esse. Me vindicantem sponsam in libertatem vita
citius deseret quam fides.“ Concitata multitudo erat certa· 46
menque instare videbatur. Lictores Icilium circumsteterant;
nec ultra minas tamen processum est, quum Appius, non2

