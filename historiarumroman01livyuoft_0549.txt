Liber 1x. (A. ch. soe—30⁵.) 193

Cornelius in Samnio 1·elictus; Marcius de Hernicis triumphans 22
111 urbem rediit, statuaque equestris in foro decreta est, quae
ante templum Castoris posita est, Hernicorum tribus po- 23
pulis, Aletrinati, Verulano, Ferentinati, quia maluerunt quam
civitatem, suae leges redditae, connubiumque inter ipsos, quod
aliquamdiu soli Hernicorum habuerunt, permissum. Anagni- 24
nis, quique arma Romanis intulerant, civitas sine suffragii
latione data3 concilia connubiaque adempta et magistratibus
praeterquam sacrorum curatione interdictum.

Eodem anno aedes Salutis a C. Iunio Bubulco censore 25
locata est, quam consul bello Samnitium voverat. Ab eodem
collegaque eius Μ. Valerio Maximo viae per agros publica
impensa faciae. Et cum Carthaginiensibus eodem anno foedus 26
tertio renovatum, legatisque eorum, qui ad id venerant, co-
miter munera missa.

Dictatorem idem annus habuit P. Cornelium Scipionem 44
011111 magistro equitum P. Decio Mure. Ab his, propter quae 2
creati erant, comitia consularia habita, quia neuter consulum ᾒζῖὶξζζὲζ
potuerat bello abesse. Creati consules L. Postumius, Ti.
Minucius. Hos consules Piso Q. Fabio et P. Decio suggerit, 3
biennio exempto, quo Claudium Volumniumque et Cornelium
cum Marcio consules factos tradidimus. Memoriane fugerit4
in annalibus digerendis an consulto binos consules, falsos
ratus, transcenderit, incertum est.

Eodem anno in campum Stellatem agri Campani Sam· 5
uitium incursiones factae. Itaque ambo consules in Samnium 6
missi quum diversas regiones, Tifernum Postumius, Bovianum
Minucius petisset, Postumii prius ductu ad Tifernum pug-
natum. Alii haud dubie Samnites victos ac viginti millia7
hominum capta tradunt, alii Marte aequo discessum, et Postu· 8
mium, metum simulantem, nocturno itinere clam in montes co-
pias abduxisse, hostes secutos duo millia inde locis munitis et
ipsos consedisse. Consul ut stativa tuta copiosaque (et ita9
erant) petisse videretur, postquam et munimentis castra fir-
mavit et omni apparatu rerum utilium instruxit, relicto firmo 10

Livius ex rec. Madvigii. 11. 13

