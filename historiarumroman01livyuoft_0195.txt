Liber 111. (A. Oh. 449.) 169

oleta veste, comitantibus aliquot matronis, cum ingenti ad-
vocatione in forum deducit. Circumire ibi et prensare homines 2
coepit et non orare solum precariam opem, sed pro debita
petere: se pro liberis eorum ac coniugibus quotidie in acie
stare, nec alium virum esse, cuius strenue ac ferociter facta
in bello plura memorari possent; quid prodesse, si incolumi
urbe, quae capta ultima timeantur, liberis suis sint patienda?
Haec prope contionabundus circumibat homines. Similia his3
ab Icilio iactabantur. Comitatus muliebris plus tacito fletu
quam ulla vox movebat. Adversus quae omnia obstinato4
animo Appius (tanta vis amentiae verius quam amoris mentem
turbaverat) in tribunal escendit, et, ultro querente pauca
petitore, quod ius sibi pridie per ambitionem dictum non
esset, priusquam aut ille postulatum perageret aut Verginio
respondendi daretur locus, Appius interfatur. Quem decreto 5
sermonem praetenderit, forsan aliquem verum auctores antiqui
tradiderint3 quia nusquam ullum in tanta foeditate decreti
veri similem invenio, id, quod constat, nudum videtur pro-
ponendum, decresse vindicias secundum servitutem. Primoss
stupor omnes admiratione rei tam atrocis defixit; silentium
inde aliquamdiu tenuit. Dein, quum M. Claudius, circum·
stantibus matronis, iret ad prendendam virginem, lamentabilis-
que eum mulierum comploratio excepisset, Verginius, intentans 7
in Appium manus, „Icilio“ inquit, „Appi‚ non tibi filiam
despondi et ad nuptias, non ad stuprum educavi. Placet
pecudum ferarumque ritu promiscue in concubitus ruere?
Passurine haec isti sint, nescio; non spero esse passuros illos,

. qui arma habent.“ Quum ,repelleretur assertor virginis a8
globo mulierum circumstantiumque advocatorum, silentium
factum per praeconem. Deeemvir, alienato ad libidinem animo, 48
negat ex hesterno tantum convicio Icilii violentiaque Verginii,
cuius testem populum Romanum habeat, sed certis quoque
indiciis compertum se habere, nocte tota coetus in urbe factos
esse ad movendam seditionem. Itaque se, haud inscium eius 2
dimicationis, cum armatis descendisse, non ut quemquam quie·

