202 Liber IV. (A. u. c. 309-310.)

quod nemo plebeius auspicia haberet, ideoque decemviros
connubium diremisse, ne incerta prole auspicia turbarentur.

3 Plebes ad id maxime indignatione exarsit, quod auspicari,
tanquam invisi dis immortalibus, negarentur posse3 nec ante
finis contentionum fuit, quum et tribunum acerrimum auctorem
plebes nacta esset et ipsa cum eo pertinacia certaret, quam

4 victi tandem patres, ut de connubio ferretur, concessere, ita
maxime rati contentionem de plebeiis consulibus tribunos aut
totam deposituros aut post bellum dilaturos esse, contentam—
que interim connubio plebem paratam dilectui fore.

5 Quum Canuleius victoria de patribus et plebis favore
ingens esset, accensi alii tribuni ad certamen pro rogatione
sua summa vi pugnant et, crescente in dies fama belli, dilec-

6 tum impediunt. Consules, quum per senatum, intercedentibus
tribunis, nihil agi posset, concilia principum domi habebant.
Apparebat( aut hostibus aut civibus de victoria concedendum

7 esse. Soli ex consularibus Valerius atque Horatius non inter-
erant conciliis. C. Claudii sententia consules armabat in
tribunos. Quinctiorum, Cincinnatique et Capitolini, sententiae
abhorrebant a caede violandisque, quos foedere icto cum plebe

8sacrosanctos accepissent. Per haec concilia eo deducta est
res, ut tribunos militum consulari potestate promiscue ex pa-
tribus ac plebe creari sinerent, de consulibus creandis nihil

9 mutaretur; eoque contenti tribuni, contenta· plebs fuit. Co-
mitia tribunis consulari potestate tribus creandis indicuntur.
Quibus indictis, extemplo, quicunque aliquid seditiose dixerat
aut fecerat unquam, maxime tribunicii, et prensare homines

10 et concursare toto foro candidati coepere, ut patricios de·
speratio primo irritata plebe apiscendi honoris, deinde indig-
natio, si cum his gerendus esset honos, deterreret. Postremo
coacti tamen a primoribus petiere, ne cessisse possessione rei

11 publicae viderentur. Eventus eorum comitiorum docuit, alios
animos in content-ione libertatis dignitatisque, alios secundum
deposita certamina incorrupto iudicio esse; tribunos enim
omnes patricios creavit populus, contentus ec, quod ratio

