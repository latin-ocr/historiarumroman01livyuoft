Liber v. (A. Oh. 393—391.) 289

rius Medullinus septimum, Agrippa Furius, C. AEmilius ite-
rum. Ex his L. Lucretio et C. AEmilio Vulsinienses provin· 2
cia evenit, Salpinates Agrippae Furio et Ser. Sulpicio. Prius
cum Vulsiniensibus pugnatum est. Bellum numero hostium 3
ingens, certamine. haud sane asperum fuit. Fusa primo con-
cursu acies; in fugam versa millia octo armatorum ab equitibus
interclusa, positis armis, in deditionem venerunt. Eius belli4
fama effecit, ne se pugnae committerent Salpinates3 moenibus
armati se tutabantur. Romani praedas passim et ex Salpinati
agro et ex Vulsiniensi, nullo' eam vim arcente, egerunt, donec 5
Vulsiniensibus fessis bello ea condicione, ut res populo Ro-
mano redderent stipendiumque eius anni exercitui praestarent,
in viginti annos indutiae datae.

Eodem anno M. Caedicius de plebe nuntiavit tribunis, se 6
in Nova via, ubi nunc sacellum est supra aedem Vestae, vo-
cem noctis silentio audisse clariorem humana, quae magistra-
tibus dici iuberet, Gallos adventare. Id, ut fit, propter auc· 7
toris humilitatem spretum et quod longinqua eoque ignotior
gens erat. Neque deorum modo monita ingruente fato spreta,
sed humanam quoque opem, quae una erat, M. Furium
ab urbe amovere. Qui, die dicta ab L. Apuleio tribun08
plebis propter praedam Veientanam, filio quoque adolescente
per idem tempus orbatus, quum, accitis domum tribulibus et
clientibus, quae magna'pars plebis erat, percontatus animos
eorum responsum tulisset, se collaturos, quanti damnatus esset,
absolvere eum non posse, in exsilium abiit, precatus ab dis 9
immortalibus, si innoxio sibi ea iniuria fieret, primo quoque
tempore desiderium sui civitati ingratae facerent. Absens
quindecim millibus gravis aeris damnatur.

Expulso cive, quo manente, si quicquam humanorum 33
certi est, capi Roma non potuerat, adventante fataliurbi clade,
legati ab Clusinis veniunt, auxilium adversus Gallos petentes.
Eam gentem traditur fama dulcedine frugum maximeque2
'vini‚ nova tum voluptate, captam Alpes transisse agrosque

ab Etruscis ante cultos possedisse; [et] invexisse in Galliam3
Livius ex rec. Madvigii. 1. 19

