174 Liber III. (A. u. c. 305.)

facta plebs, contentionibus assiduis nihil transigi, in Sacrum

2 montem ex Aventino transit, affirmante Duillio, non prius, quam
deseri urbem videant, curam in animos patrum descensuram;
admoniturum Sacrum montem constantiae plebis, sciturosque,
qua sine restituta potestate redigi in concordiam res nequeant.

3 Via Nomentana, cui tum Ficulensi nomen fuit, profecti castra
in monte Sacro locavere, modestiam patrum suorum nihil

4violando imitati. Secuta exercitum plebs, nullo, qui per
aetatem ire posset, retractante. Prosequuntur coniuges liberique,
cuinam se relinquerent in ea urbe, in qua nec pudicitia nec
libertas sancta esset, miserabiliter rogitantes.

5 Quum vasta Romae omnia insueta solitudo fecisset, in fo-
ro praeter paucos seniorum nemo esset, vocatis utique in senatum
patribus desertum apparuisset forum, plures iam quam Hora-

sstius ac Valerius vociferabantur: „Quid exspectabitiS, patres
conscripti? Si decemviri finem pertinaciae non faciunt, ruere
ac deflagrare omnia passuri estis? Quod autem istud imperium
est, decemviri, quod amplexi tenetis ‘? Tectis ac parietibus iura

7 dicturi estis? Non pudet, lictorum vestrorum maiorem prope
numerum in foro conspici quam togatorum aliorum? Quid, si
hostes ad urbem veniant, facturi estis‘? Quid, si plebs mox,
ubi parum secessione moveamur, armata veniat? Occasune

gurbis vultis finire imperium? Atqui aut plebs non est habenda
aut habendi sunt tribuniplebis. Nos citius caruerimus patriciis

9 magistratibus quam illi plebeiis. Novam inexpertamque eam
potestatem eripuere patribus nostris, ne nunc dulcedine semel
capti ferant desiderium, quum praesertim nec nos temperemus

10 imperiis, quo minus illi auxilii egeant.“ Quum haec ex omni
parte iactarentur‚ victi consensu decemviri, futuros se, quando
11 ita videatur, in potestate patrum, affirmant. Id modo simul
orant ac monent, ut ipsis ab invidia caveatur nec suo san-

„ guine ad supplicia patrum plebem assuefaciant,
33 Tum Valerius Horatiusque missi ad plebem condicionibus,
quibus videretur, revocandam componendasque res, decemviris
quoque ab ira et impetu multitudinis praecavere iubentur.

