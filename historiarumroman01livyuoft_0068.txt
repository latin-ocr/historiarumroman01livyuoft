42 Liber Ι.

servus serva natus possideat. Quum commune Romani nominis,
tum praecipue id domus suae dedecus fore, si, Anci regis
virili stirpe salva, non modo advenis, sed servis etiam regnum
4 Romae pateret. Ferro igitur eam arcere contumeliam statuunt;
sed et iniuriae dolor in Tarquinium ipsum magis quam in
Servium eos stimulabat. et quia gravior ultor caedis, si super-
esset, rex futurus erat quam privatus; tum Servio occiso,
quemcunque alium generum delegisset, eundem regni heredem
5 facturus videbatur; ob haec ipsi regi insidiae parantur. Ex
pastoribus duo ferocissimi delecti ad facinus, quibus consueti
erant uterque agrestibus ferramentis, in vestibulo regiae, quam
potuere tumultuosissimae specie rixae in se omnes apparitores
regios convertunt ; inde, quum ambo regem appellarent clamorque
eorum penitus in regiam pervenisset, vocati ad regem pergunt.
6 Primo uterque vociferari et certatim alter alteri obstrepere3
coerciti ab lictore et iussi in vicem dicere tandem obloqui
7 desistunt; unus rem ex composito orditur. Quum intentus in
eum se rex totus averteret, alter elatam securim iu caput
deiecit, relictoque in vulnere telo ambo se foras eiiciunt.
41 Tarquinium moribundum quum, qui circa erant, excepissent,
illos fugientes lictores comprehendunt. Clamor inde concur-
susque [populi,] mirantium, quid rei esset. Tanaquil inter tu-
multum claudi regiam iubet, arbitros eiicit. Simul, quae
curando vulneri opus suut, tanquam spes subesset, sedulo
comparat, simul, si destituat spes, alia praesidia molitur.
2 Servio propere accito quum paene exsanguem virum ostendisset,
dextram tenens orat, ne inultam mortem soceri, ne socrum
3inimicis ludibrio esse sinat. „Tuum est“ inquit, „Servi, si
vir es, regnum, non eorum, qui alienis manibus pessimum
facinus fecere. Erige te deosque duces sequere, qui clarum
1100 fore caput divino quondam circumfuso igni portenderunt.
Nunc te illa caelestis excitet flamma; nunc expergiscere vere.
Et nos peregrini regnavimus; qui sis, non unde natus sis,
reputa. Si tua re subita consilia torpent, at tu mea sequere.“
4Quum clamor impetusque multitudinis vix sustineri posset, ex

