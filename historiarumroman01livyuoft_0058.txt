32 Liber Ι.

ea tempestate secundum Etruscos opulentissimae viris armisque.
Utrinque iniuriae factae ac res nequicquam erant repetitae:
5 Tullus ad Feroniae fanum mercatu frequenti negotiatores Ro-
manos comprehensos querebatur, Sabini, servos suos prius in
lucum confugisse ao Romae retentos. Hae causae belli ferebantur.

6 Sabini, haud parum memores, et suarum virium partem Romae
ab Tatio locatam et Romanam rem nuper etiam adiectione
populi Albani auctam, circumspicere et ipsi externa auxilia.
7 Etruria erat vicina, proximi Etruseorum Veientes. Inde, ob
residuas bellorum iras maxime sollicitatis ad defectionem animis,
voluntarios traxere, et apud vagos quosdam ex inopi plebe
etiam merces valuitss. publico auxilio nullo adiuti sunt, valuitque
apud Veientes (nam de ceteris minus mirum est) pacta cum
8 Romulo indutiarum fides. Quum bellum utrinque summa ope
pararent, vertique in eo res videretur, utri prius arma inferrent,

9 occupat Tullus in agrum Sabinum transire. Pugna atrox ad
silvam Malitiosam fuit, ubi et peditum quidem robore, ceteium
lO equitatu aucto nuper plurimum Romana acies valuit. Ab equi-
tibus repente invectis turbati ordines sunt Sabinorum, neo pugna
deinde illis constare nec fuga explicari sine magna caede potuit.
31 Devictis Sabinis, quum in magna gloria magnisque opibus
regnum Tulli ac tota res Romana esset, nuntiatum regi patri·
2 busque est,in monte Albano lapidibus pluvisse. Quod quum credi
vix posset, missis ad id visendum prodigium, in conspectu,
haud aliter quam quum grandinem vent-i glomeratam in terras
3 agunt, crebri cecidere caelo lapides. Visi etiam audire vocem
ingentem ex summi cacuminis luco, ut patrio ritu sacra Albani
facerent, quae, velut dis quoque simul eum patria relictis,
oblivioni dederant, et aut Romana sacra susceperant aut for-
4 tunae, ut fit, obirati cultum reliquerant deum. Romanis quo-
que ab eodem prodigio novendiale sacrum publice susceptum
est, seu voce caelesti ex Albano monte missa (nam id quo-
que' traditur) seu haruspicum monitu, mansit certe sollemne,
ut, quandoque idem prodigium nuntiaretur, feriae per novem

dies agerentur.

