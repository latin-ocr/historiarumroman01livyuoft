18 Liber Ι.

que et ita posteris tradant, nullas opes humanas armis Ro-
manis resistere posse.“ „Haec“ inquit „locutus sublimis abiit‚“

8 Mirum, quantum illi viro nuntianti haec fidei fuerit, quamque
desiderium Romuli apud plebem exercitumque facta fide im·
mortalitatis lenitum sit.

17 Patrum interim animos certamen regni ac cupido versa·
bat; necdum ad singulos, quia nemo magnopere eminebat
in novo populo, pervenerat; factionibus inter ordines certabatur.

2 Oriundi ab Sabinis, ne, quia post Tatii mortem ab sua parte
non erat regnatum, in societate aequam possessionem imperii
amitterent, sui corporis creari regem volebant3 Romani veteres

3 peregrinum regem aspernabantur. In variis voluntatibus reg-
nari tamen omnes volebant, libertatis dulcedine nondum ex·

4 perta. Timor deinde patres incessit, ne civitatem sine im-
perio, exercitum sine duce, multarum circa civitatium irritatis
animis, vis aliqua externa adoriretur. Et esse igitur aliquod
caput placebat, et nemo alteri concedere in animum induce·

5bat. Ita rem inter se centum patres, decem decuriis factis
singulisque in singulas decurias creatis, qui summae rerum

6 praeessent, consociant. Decem imperitabant; unus cum insig-
nibus imperii et lictoribus erat3 quinque dierum spatio finie-
batur imperium ac per omnes in orbem ibat; annuumque in-
tervallum regni fuit. Id ab re, quod nunc quoque tenet no·

7 men, interregnum appellatum. Fremere deinde plebs, multi-
plicatam servitutem, centum pro uno dominos factos; nec

8 ultra nisi regem et ab ipsis creatum videbantur passuri. Quum
sensissent ea moveri patres, offerendum ultro rati, quod
amissuri erant, ita gratiam ineunt, summa potestate populo

9 permissa, ut non plus darent iuris quam retinerent. Decre-

verunt enim, ut, quum populus regem iussisset, id sic ratum ’

esset, si patres auctores fierent. Hodie quoque in legibus
magistratibusque rogandis usurpatur idem ius, vi adempta:
priusquam populus suffragium ineat, in incertum comitiorum
1Ο eventum patres auctores fiunt. Tum interrex, contione advo-
cata, „Quod bonum, faustum felixque sit“ inquit, „Quirites, re-

 

