292 Liber V. (A. u. c. 363—364.)

audirentque, saepe ab iis cis Padum ultraque legiones Etru-
scorum fusas, quanquam adversus Romanos nullum eis ius so-
cietatis amicitiaeve erat, nisi quod Veientes consanguineos ad-
versus populum Romanum non defendissent, legatos Romam,
5qui auxilium ab senatu peterent, misere. De auxilio nihil
impetratum; legati tres M. Fabii Ambusti filii missi, qui sena-
tus populique Romani nomine agerent cum Gallis, ne, ,a qui-
bus nullam iniuriam accepissent, socios populi Romani atque
6 amicos oppugnarent. Romanis eos bello quoque, si res cogat,
tuendos esse; sed melius visum, bellum ipsum amoveri, si pos-
set, et Gallos, novam gentem, pace potius cognosci quam
36 armis. Mitis legatio, ni praeferoces legatos Gallisque magis
quam Romanis similes habuisset. Quibus, postquam mandata
2 ediderunt in concilio Gallorum, datur responsum, etsi novum
nomen audiant Romanorum, tamen credere, viros fortes esse,
3 quorum auxilium a Clusinis in re trepida sit imploratum; et
quoniam legatione adversus se maluerint quam armis tueri
socios, ne se quidem pacem, quam illi afferant, aspernari, si
Gallis egentibus agro, quem latius possideant quam colant
Clusini, partem finium concedant; aliter pacem impetrari non
4posse. Et responsum coram Romanis accipere velle et, si
negetur ager, coram iisdem Romanis dimicaturos, ut nuntiare
domum possent, quantum Galli virtute ceteros mortales prae-
5 starent. Quodnam id ius esset, agrum a possessoribus petere
aut minari arina, Romanis quaerentibus, et quid in Etruria
rei Gallis esset, quum illi, se in armis ius ferre et omnia for-
tium virorum esse, ferociter dicerent, accensis utrinque animis
6 ad arma discurritur et proelium conseritur. Ibi, iam urgenti-
bus Romanam urbem fatis, legati contra ius gentium arma
capiunt. Nec id clam esse potuit, quum ante signa Etru-
scorum tres nobilissimi fortissimique Romanae iuventutis pugna-
7 rent; tantuin eminebat peregrina virtus. Quin etiam Q. Fa-
bius evectus extra aciem equo ducem Gallorum, ferociter in
ipsa signa Etruscorum incursantem, per latus transfixum hasta

occidit, spoliaque eius legentem Galli agnovere, perque totam

