60 Liber 1.

3 Elatum domo Lucretiae corpus in forum deferunt, concientque
miraculo, ut fit, rei novae atque indignitate homines. Pro se

4 quisque scelus regium ac vim queruntur. Movet quum patris
maestitia, tum Brutus castigator lacrimarum atque inertium
querelarum auctorque, quod viros, quod Romanos deceret, ar·

5 ma capiendi adversus hostilia ausos. Ferocissimus quisque iu-
venum cum armis voluntarius adest3 sequitur et cetera iuventus.
Inde parte praesidio relicta Collatiae ad portas custodibusque
datis, ne quis eum motum regibus nuntiaret, ceteri armati

6 duce Bruto Romam profecti. Ubi eo ventum est, quacunque
incedit armata multitudo, pavorem ac tumultum facit; rursus,
ubi anteire primores civitatis vident, quicquid sit, haud temere

7 esse rentur. Nec minorem motum animorum Romae tam atrox
res facit, quam Collatiae fecerat3 ergo ex omnibus locis urbis
in forum curritur. Quo simul ventum est, praeco ad tribu·
num celerum, in quo tum magistratu forte Brutus erat, po-
8pulum advocavit. Ibi oratio habita nequaquam eius pectoris
ingeniique, quod simulatum ad eam diem fuerat, de vi ac
libidine Sex. Tarquinii, de stupro infando Lucretiae et mise-
rabili caede, de orbitate Tricipitini, cui morte filiae causa mortis

9 indignior ac miserabilior esset. Addita superbia ipsius regis,
miseriaeque et labores plebis in fossas cloacasque exhauriendas
demersae3 Romanos homines, victores omnium circa populorum,

10 opifices ac lapicidas pro bellatoribus factos. Indigna Ser.
Tullii regis memorata caedes et invecta corpori patris nefando
11 vehiculo filia, invocatique ultores parentum di. His atrocio-
ribusque, credo, aliis, quae praesens rerum indignitas haudqua-
quam relatu scriptoribus facilia subiicit, memoratis incensam
multitudinem perpulit, ut imperium regi abrogaret exsulesque
12 esse iuberet L. Tarquinium cum coniuge ac liberis. Ipse
iunioribus⁷ qui ultro nomina dabant, lectis armatisque, ad con-
citandum inde adversus regem exercitum Ardeam in castra
est profectus; imperium in urbe Lucretio, praefecto urbis iam
13 ante ab rege instituto, relinquit. Inter hunc tumultum Tullia

