Liber 111. (A. ch. 449.) 183

pars egressa portis erat deincepsque alii servabant ordinem,
in suum quisque locum descendentes, quum consul Romanus,
priusquam· totis viribus fulta constaret hostium acies, intulit
signa; adortusque nec omnes dum eductos nec. qui erant, 10
satis explicatis ordinibus, prope fluctuantem turbam trepidan-
tium huc atque illuc circumspectantiumque se ac suos, addito
turbatis mentibus clamore atque impetu, invadit. Rettulere 11
primo pedem hostes3 deinde quum animos collegissent et
undique duces, victisne cessuri essent, increparent, restituitur
pugna. Consul ex altera parte Romanos meminisse iubebat, 61
illo die primum liberos pro libera urbe Romana pugnare: ·
sibimet ipsis victuros, non ut decemvirorum victores praemium
essent. Non Appio duce rem geri, sed consule Valerio, ab 2
liberatoribus populi Romani orto, liberatore ipsa Osten-
derent, prioribus proeliis per duces, non per milites stetisse,
ne vincerent. Turpe esse contra cives plus animi habuisse 3
quam contra hostes et domi quam foris servitutem magis
timuisse. Unam Verginiam fuisse, cuius pudicitiae in pace4
periculum esset, unum Appium civem periculosae libidinis; at,
si fortuna belli inclinet, omnium liberis ab tot millibus hostium
periculum fore3 nolle ominari, quae nec Iuppiter nec Mars 5
pater passuri sint iis auspiciis conditae urbi accidere. Aventini
Sacrique montis admonebat, ut, ubi libertas parta esset
paucis ante mensibus, eo imperium illibatum referrent, osten· 6
derentque, eandemindolem militibus Romanis post exactos
decemviros esse, quae ante creatos fuerit, nec aequatis legibus
imminutam virtutem populi Romani esse. Haec ubi inter7
signa peditum dicta dedit, advolat deinde ad equites. ‚2 Agite,
iuvenes“ inquit, „praestate virtute peditem, ut honore atque
ordine praestatis. Primo concursu pedes movit hostem;8
pulsum vos immissis equis exigite e campo. Non sustinebunt
impetum, et nunc cunctantur magis quam resistunt.“ Concitant 9
equos permittuntque in hostem pedestri iam turbatum pugna,
et perruptis ordinibus, elati ad novissimam aciem, pars libero
spatio circumvecti, iam fugam undique capessentes plerosque

