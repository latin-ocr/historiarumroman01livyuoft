PRAEFATIO
Io, NIOOLAI MADVIGII

AD PHILOLOGOS ET SCHOLARUM MAGISTROS.

Repetere hoc loco primum placet, quae, quum quinque hos
primos Livii historiae Romanae libros a. 1873 iterum edebam, in
limine praefationis meo et Ussingii nomine scriptae de totius edi-
tionis consilio et institutione posui: „Livii libros sic emendatos
edimus, quemadmodum codicum bonorum ope, adhibito recto
iudicio artisque lege, sine temeritate ac superstitione emendari
posse visi sunt, eo exemplo, quod quum communi quotidianaeque
philologorum rerum'que Romanarum studiosorum, quique ob alias
causas Livium legunt, tractationi: tum magistrorum discipulorumque
in scholis usui aptum putamus.“

Quae tum praeterea addidi ad rationes in Emendationibus
Liviams expositas ex aliqua parte confirmandas et supplendas, ea
in alteram Emendationum editionem translata omittere nunc hoc
loco licet. Unam tantum illius praefationis particulam de re parva,
sed quae nonnullis magna videatur, admonitionis causa nunc quo-
que transcribam, nc quis inconsiderate et negligenter factum
putet, quod certo iudicio factum est: „Vocum scribendarum ra·
tionem in hac editione communem et vulgarem esse voluimus
sine ulla antiquitatis et doctrinae affectatione, de qua re difficile
est breviter ita dicere, ut non multorum reprehensionem ac paene
convicium moveamus. Latini scriptores quum aliis aetatibus alia
vocum scribendarum ratione usi essent nec eodem tempore omnes
prorsus eadem, nec nihil librarii in describendo novassent et viti—
assent etiam, communem aliquam constantioremque formam gram-
matici quarti quintique saeculi constituerunt, partim ad pronun-
tiationem recentiorem, partim ad analogiam quandam grammati-
cam accommodatam3 in antiquiorum scriptorum codicibus vetu-

stior forma ita mansit, ut paulatim describendo plurima ex com-
1

