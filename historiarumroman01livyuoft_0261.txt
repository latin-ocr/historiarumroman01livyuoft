Liber IV. (A. Cb. 423-422.) 235

proelio ac via nocturna excepere. Paulo post in urbem est 9
ingressus consul, non ab se magis enixe amovens culpam
quam Tempanium meritis laudibus ferens. Maestae civitati ab 10
re male gesta et iratae ducibus M. Postumius reus obiectus,
qui tribunus militum pro consule ad Veios fuerat, decem
millibus aeris gravis damnatur. T. Quinctium collegam eius, 11
quia et in Volscis consul auspicio dictatoris Postumii Tuberti
et ad Fidenas legatus dictatoris alterius Mam. AEmilii res
prospere gesserat, totam culpam eius temporis in praedamnatum
collegam transferentem omnes tribus absolverunt. Profuisse 12
ei Cincinnati patris memoria dicitur, venerabilis viri, et exactae
iam aetatis Capitolinus Quinctius, suppliciter orans, ne se, brevi
reliquo vitae spatio, tam tristem nuntium ferre ad Cincinnatum
paterentur.

Plebs tribunos plebi absentes Sex.Tempanium, M. Asellium, 42
Ti. Antistium, Sp. Icilium fecit, quos et pro centurionibus
sibi praefecerant Tempanio auctore equites. Senatus, quum2
odio Sempronii consulare nomen offenderet, tribunos militum {baffi}
consulari potestate creari iussit. Creati sunt L. Manlius Capi· ⁸ ’ ”
tolinus, Q. Antonius Merenda, L. Papirius Mugillanus. Prin· 3
cipio statim anni L. Hortensius tribunus plebis C. Sempronio,
consuli anni prioris, diem dixit. Quem quum quattuor collegae
inspectante populo Romano orarent, ne imperatorem suum
innoxium, in quo nihil praeter fortunam reprehendi posset,
vexaret, aegre Hortensius pati, tentationem eam credens esse4
perseverantiae suae, nec precibus tribunorum, quae in speciem
modo iactentur, sed auxilio confidere reum. Itaque modo ad 5
eum conversus, ubi illi patricii spiritus, ubi subnixus et fidens
innocentiae animus esset, quaerebat: sub tribunicia umbra con-
sularem virum delituisse; modo ad collegas: „Vos autem, si 6
reum perago, quid acturi estis? An erepturi ius populo et
eversuri tribuniciam potestate-ww Quum illi et de Sempronio 7
et de omnibus summam populi Romani potestatem esse dice-
rent, nec se iudicium populi tollere aut velle aut posse, sed,
si preces suae pro imperatore, qui sibi parentis esset loco, non

