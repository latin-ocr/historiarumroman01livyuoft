250 Liber IV. (A. u. c. 346—348.)

12 essent; si quando promiscui honores, communicata res publica
esset, tum se animadversuros, ne qua superbia magistratuum
l3irrita senatus consulta essent; interim patricii soluti legum
magistratuumque verecundia per se potestatemque tribuni-
57 ciam agerent. Haec contentio minime idoneo tempore,
quum tantum belli in manibus esset, occupaverat cogitationes
2hominum‚ donec, ubi diu alternis Iulius Corneliusque, quum
ad id bellum ipsi satis idonei duces essent, non esse aequum,

3 mandatum sibi a populo eripi honorem, disseruere, tum Ahala
Servilius, tribunus militum, tacuisse se tam diu ait, non quia
incertus sententiae fuerit (quem enim bonum civem secernere
sua a publicis consilia ?)‚ sed quia maluerit, collegas sua sponte
cedere auctoritati senatus, quam tribuniciam potestatem adver-
4sus se implorari paterentur. Tum quoque, si res sineret,
libenter se daturum tempus iis fuisse ad receptum nimis per-
tinacis sententiae3 sed quum belli necessitates non exspectent
humana consilia, potiorem sibi collegarum gratia rem publicam
5f0re, et, si maneat in sententia senatus, dictatorem nocte
proxima dicturum; ac si quis intercedat senatus consulto,
6 auctoritate se fore contentum. Quo facto quum haud immeri-
tam laudem gratiamque apud omnes tulisset, dictatore P.
Cornelio dicto, ipse ab eo magister equitum creatus exemplo
fuit collegis se eumque intuentibus, quam gratia atque honos

7 opportuniora interdum non cupientibus essent. Bellum haud
memorabile fuit. Uno atque eo facili proelio caesi ad Antium
hostes; victor exercitus depopulatus Volscum agrum. Castel-
lum ad lacum Fucinum vi expugnatum, atque in eo tria mil-
lia hominum capta, ceteris Volscis intra moenia compulsis nec

8 defendentibus agros. Dictator, bello ita gesto, ut tantum non
defuisse fortunae videretur, felicitate quam gloria maior in

9 urbem rediit, magistratuque se abdicavit. Tribuni militum,
mentione nulla comitiorum consularium habita, credo, ob iram
10 dictatoris creati, tribunorum militum comitia edixerunt. Tum
vero gravior cura patribus incessit, quippe quum prodi cau-
ll sam ab suis cernerent. Itaque sicut priore anno per indig-

