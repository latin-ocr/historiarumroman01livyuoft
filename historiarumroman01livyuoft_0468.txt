112 Liber vm. (A. u. c. ηῡ-ιιε.)

consulendum potestas esset, vestrum est decernere, quid opti-
14 a mum vobis reique publicae sitq-⁶ Principes senatus relatio·
nem consulis de summa rerum laudare, sed, quum aliorum causa
alia esset, ita expediri posse consilium dicere, ut pro merito
cuiusque statueretur, si de singulis nominatim referrent populis
2 Relatum igitur de singulis decretumque. Lanuvinis civitas
(lata sacraque sua reddita cum eo, ut aedes lucusque Sospitae
lunonis communis Lanuvinis municipibus cum populo Romano
3esset. Aricini Nomentanique et Pedani eodem iure, quo
4Lanuvini, in civitatem accepti. Tusculanis servata civitas,
quam habebant, crimenque rebellionis a publica fraude in
5paucos auctores versum. In Veliternos, veteres cives Ro-
manos, quod toties rebellassent, graviter saevitum: et muri
deiecti, et senatus inde abductus iussique trans Tiberim ha-
ssbitare, ut eius, qui cis Tiberim deprehensus esset, usque ad
mille assium clarigatio esset, nec priusquam aere persoluto
7 is, qui cepisset, extra vincla captum haberet. In agrum se-
natorum coloni missi, quibus adscriptis speciem antiqua*
8 frequentiae Velitrae receperunt. Et Antium nova colonia missa
cum eo, ut Antiatibus permitteretur, si et ipsi adscribi
coloni vellent; naves inde longae abactae interdictumque mari
9 Antiati populo est, et civitas data. Tiburtes Praenestinique
agro multati, neque ob recens tantum rebellionis commune
cum aliis Latinis crimen, sed quod taedio imperii Romani eum
10 Grallis, gente efferata, arma quondam consociassent. Ceteris
Latinis populis connubia commerciaque et concilia inter se
ademerunt. Campanis equitum honoris causa, quia cum La-
tinis rebellare noluissent, Fundanisque et Formianis, quod per
fines eorum tuta pacataque semper fuisset via, civitas sine
11 suffragio data. Cumanos Suessulanosque eiusdem iuris condi-
12 cionisque, euius Capuam, esse placuit. Naves Antiatium
partim in navalia Romae subductae, partim incensae, rostrisque
earum suggestum in foro exstructum adornari placuit, Rostra-
que id templum appellatum.

