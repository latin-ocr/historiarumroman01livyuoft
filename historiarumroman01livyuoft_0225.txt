Liber lv. (A. Oh. 445.) 199

et perinde hoc valet, plebeiusne consul fiat, tanquam servum
aut libertinum aliquis consulem futurum dicat? Ecquid sen· 8
titis, in quanto contemptu vivatis? Lucis vobis huius partem,

si liceat, adimant; quod spiratis, quod vocem mittitis, quod
formas hominum habetis, indignantur. Quin etiam, si dis 9
placet, nefas aiunt esse, consulem plebeium fieri. Obsecro
vos, si non ad. fastos, non ad commentarios pontificum admit-
timur, ne ea quidem seimus, quae omnes peregrini etiam
sciunt, consules in locum regum successisse nec aut iuris aut
maiestatis quicquam habere, quod non in regibus ante fuerit?
En unquam creditis fando auditum esse, Numam Pompilium. 10
non modo non patricium, sed ne civem quidem Romanum, ex
Sabino agro accitum, populi iussu, patribus auctoribus Romae
regnasse? L. deinde Tarquinium, non Romanae modo, sed ne 11
Italicae quidem gentis, Demarati Corinthii filium, incolam a
Tarquiniis, vivis liberis Anci, regem factum? Ser. Tullium 12
post hunc, captiva Corniculana natum, patre nullo, matre
serva, ingenio, virtute regnum tenuisse? Quid enim de T.
Tatio Sabino dicam, quem ipse Romulus, parens urbis, in
societatem regni accepit? Ergo dum nullum fastiditur genus. 13
in quo eniteret virtus, crevit imperium Romanum. Paeniteat
nunc vos plebeii consulis, quum maiores nostri advenas reges
non fastidierint, et ne regibus quidem exactis clausa urbs
fuerit peregrinae virtuti? Claudiam certe gentem post reges 14
exactos ex Sabinis non in civitatem modo accepimus, sed
etiam 'in patriciorum numerum. Ex peregrinone patricius, 15
deinde consul fiet, civis Romanus si sit ex plebe, praecisa
consulatus spes erit? Utrum tandem non credimus fieri posse, 16
ut vir fortis ac strenuus, pace belloque bonus, ex plebe sit,
Numae, L. Tarquinio, Ser. Tullio similis, an, ne si sit quidem, 17
ad gubernacula rei publicae accedere eum patiemur, potiusque
decemviris, taeterrimis mortalium, qui tamen omnes ex patribus
erant, quam optimis regum, novis hominibus, similes consules
sumus habituri? At enim nemo post reges exactos de plebe
consul fuit. Quid postea? Nullane res nova institui debet? et

4

