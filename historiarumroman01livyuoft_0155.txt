Liber ΠΙ. (A. Ch. 464.) 129

agrum Romanum missa urbemque ipsam, si qua fortuna da-
ret, tentandam. L. Valerius ad praesidium urbis relictus,3
consul Postumius ad arcendas populationes finium missus.
Nihil remissum ab ulla parte curae aut laboris3 vigiliae in4
urbe, stationes ante portas praesidiaque in muris disposita, et,
quod necesse erat in tanto tumultti, iustitium per aliquot dies
servatum. Interim in castris Furius consul, quum primo5
quietus obsidionem passus esset, in incautum hostem decumana
porta erupit, et quum persequi posset, metu substitit, ne qua
ex parte altera in castra vis fieret. Furium legatum (frater 6
idem consulis erat) longius extulit cursus; nec suos ille rede-
untes persequendi studio neque hostium ab tergo incursum vi-
dit. Ita exclusus, multis saepe frustra conatibus captis, ut
viam sibi ad castra faceret, acriter dimicans cecidit. Et con· 7
sul nuntio circumventi fratris conversus ad pugnam, dum se
temere magis quam satis caute in mediam dimicationem infert,
vulnere accepto aegre ab circumstantibus ereptus et suorum
animos turbavit et ferociores hostes fecit3 qui caede legati et 8
consulis vulnere accensi nulla deinde vi sustineri potuere, quin
compulsi in castra Romani rursus obsiderentur nec spe nec
viribus pares. Venissetque in periculum summa rerum, ni
T. Quinctius peregrinis copiis, Latino Hernicoque exercitu,
subvenisset. Is intentos in castra Romana AEquos legatique9
caput ferociter ostentantes ab tergo adortus, simul ad siguum

a se procul editum ex castris eruptione facta, magnam vim
hostium circumvenit. Minor caedes, fuga effusior AEquorum 10
in agro fuit Romano, in quos palatos praedam agentes Po-
stumius aliquot locis, quibus opportuna imposuerat praesidia,
impetum dedit. Hi vagi dissipato agmine fugientes in Quinc-
tium victorem cum saucio consule revertentem incidere; tum 11
consularis exereitus egregia pugna consulis vulnus, legati et
cohortium ultus est caedem. Magnae clades ultro citroque illis
diebus et illatae et acceptae. Difficile ad fidem est in tam an· 12
tiqua re, quot pugnaverint ceciderintve, exacto affirmare nu-
mero; audet tamen Antias Valerius concipere summas: Ro· 13

Livius ex rec. Madvigii. 1. 9

