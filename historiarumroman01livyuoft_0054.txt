28 Liber I.

intra pomoerfflm, modo inter illa pila et spolia hostium, vel
extra pomoerium. modo inter sepulcra Curiatiorum quo enim
ducere hunc iuvenem potestis, ubi non sua decora eum a

12 tanta foeditate supplicii vindicent?“ Non tulit populus nec
patris lacrimas nec ipsius parem in omni periculo animum,
absolveruntque admiratione magis virtutis quam iure causae.
Itaque ut caedes manifesta aliquo tamen piaculo lueretur, im-

13 peratum patri, ut filium expiaret pecunia publiea. Is, quibus-
dam piacularibus sacrificiis factis, quae deinde genti Horatiae
tradita sunt, transmisso per viam tigillo, eapite adoperto velut
sub iugum misit iuvenem. Id hodie quoque publice semper

14 refectum manet·‚ sororium tigillum vocant. Horatiae sepulcrum,
quo loco corruerat icta, constructum est saxo quadrato.

27 Nec diu pax Albana mansit. Invidia vulgi, quod tribus
militibus fortuna publica commissa fuerat, vanum ingenium
dictatoris corrupit, et, quoniam recta consilia haud bene eve-

-2 nerant, pravis reconciliare popularium animos coepit. Igitur
ut prius in bello pacem, sic in pace bellum quaerens, quia suae
civitati animorum plus quam virium cernebat esse, ad bellum
palam atque ex edicto gerundum alios concitat populos, suis

3per speciem societatis proditionem reservat. Fidenates, colo·
nia Romana, Veientibus sociis consilii assumptis, pacto trans-

4 itionis Albanorum ad bellum atque arma incitantur. Quum
Fidenae aperte descissent, Tullus, Mettio exercituque eius ab
Alba accito, contra hostes ducit. Ubi Anienem transiit, ad
confluentes collocat castra. Inter eum locum et Fidenas Veien-

5 tium exereitus Tiberim transierat. Hi [et] in acie prope flu-
men tenuere dextrum cornu; in sinistro Fidenates propius
montes consistunt. Tullus adversus Veientem hostem dirigit
suos, Albanos contra legionem Fidenatium collocat. Albano
non plus animi erat quam fidei. Nec manere ergo nee trans·

6 ire aperte ausus sensim ad montes succedit; inde, ubi satis
subisse sese ratus est, erigit totam aciem fluctuansque animo,
ut tereret tempus, ordines explicat. Consilium erat, qua for-

7 tuna rem daret, ea inclinare vires. Miraeulo primo esse Ro-

