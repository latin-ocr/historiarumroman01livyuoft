194 Liber ΠΙ. (A. u. c. 308.)

15 spreti aut non sperati honoris, Ego quantum in tanto inter·
vallo temporum coniicio, quum Valerio atque Horatio con-
sulibus, qui praeter Volscos et AEquos Sabini etiam belli per-
fecti gloriam pepererant, negatus ab senatu triumphus esset,
verecundiae fuit pro parte dimidia rerum consulibus petere
triumphurn, ne, etiamsi impetrassent, magis hominum ratio-
quam meritorum habita videretur.

71 Victoriam honestam ex hostibus partam turpe domi de

2 finibus sociorum iudicium populi deformavit. Aricini atque
Ardeates de ambiguo agro quum saepe bello certassent, multis
in vicem cladibus fessi iudicem populum Romanum cepere.

3 Quum ad causam orandam uenissent, concilio populi a magi-
stratibus dato,magna contentione actum. Iamque editis testibus,
quum tribus vocari et populum inire suffragium oporteret,
consurgit P. Scaptius de plebe, magno natu, et „Si licet“
inquit, „consules‚ de re publica dicere, errare ego populum in

4 hac causa non patiar.“ Quum ut vanum eum negarent con-
sules audiendum esse vociferantemque, prodi publicam causam,

5summoveri iussissent, tribunos appellat. Tribuni, ut fere
semper reguntur a multitudiue magis quam regunt, dedere

6 cupidae audiendi plebi, ut, quae vellet, Scaptius diceret. Ibi
infit, annum se tertium et octogesimum agere, et in eo agro
de quo agitur, militasse, non iuvenem, vicesima iam stipendia
merentem, quum ad Coriolos sit bellatum. Eo rem se vetu-

’ῖ state oblitteratam, ceterum suae memoriae infixam afferre, agrum
de quo ambigitur, finium Coriolanorum fuisse, captisque Coriolis
iure belli publicum populi Romani factum. Mirari se, quonam
ore Ardeates Aricinique, cuius agri ius nunquam usurpaverint
incolumi Coriolana re, eum se a populo Romano, quem pro

S domino iudicem fecerint, intercepturos sperent· Sibi exiguum
vitae tempus superesse; non potuisse se tamen inducere in
animum, quin, quem agrum miles pro parte virili manu cepisset,
eum senex quoque voce, qua una posset, vindicaret. Magno-
pere se suadere populo, ne inutili pudore suam ipse causam

72 damnaret. Consules quum Scaptium non silentio modo, sed

