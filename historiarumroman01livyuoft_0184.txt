158 Liber 111. (A. u. ο. 303—304.)

parum ausi. obsecundando mollire impetum aggrediuntur.
Comitiorum illi habendorum, quando minimus natu sit, munus
Sconsensu iniungunt. Ars haec erat, ne semet ipse creare
posset, quod praeter tribunos plebi (et id ipsum pessimo
exemplo) nemo unquam fecisset. Ille enimvero, quod bene
vertat, habiturum se comitia professus, impedimentum pro
9occasione arripuit, deiectisque honore per coitionem duobus
Quinctiis, Capitolino et Cincinnato, et patruo suo C. Claudio,
constantissimo viro in optimatium causa, et aliis eiusdem
fastigii civibus, nequaquam splendore vitae pares decemviros
10 creat, se in primis, quod haud secus factum improbabant boni,
11 quam nemo facere ausurum crediderat. Creati cum eo M.
Cornelius Maluginensis, M. Sergius, L. Minucius, Q. Fabius
Vibulanus, Q. Poetelius, T. Antonius Merenda, K. Duillius,
Sp. Oppius Cornicen, Μ’. Rabuleius.
36 Ille finis Appio alienae personae ferendae fuit. Suo iam
inde vivere ingenio coepit novosque collegas, iam priusquam
2 inirent magistratum, in suos mores formare. Quotidie coibant
remotis arbitris; inde impotentibus instructi consiliis, quae
secreto ab aliis coquebant, iam haud dissimulando superbiam,
rari aditus, colloquentibus difficiles, ad idus Maias rem per-
3duxere. Idus tum Maiae sollemnes ineundis magistratibus
ἶῑῑὲίῗὲᾆ erant. Inito igitur magistratu primum honoris diem denua-¹
tiatione ingentis terroris insignem fecere. Nam quum ita
priores decemviri servassent, ut unus fasces haberet et hoc

insigne regium in orbem, suam cuiusque vicem, per omnes «

4iret, subito omnes cum duodenis fascibus prodiere. Centum
viginti lictores forum impleverant et cum fascibus secures
illigatas praeferebant3 nec attinuisse demi securem, quum sine
5provocatione creati essent, interpretabantur. Decem regum
species erat, multiplicatusque terror non infimis solum, sed
primoribus patrum, ratis caedis causam ac principium quaeri,
ut, si quis memorem libertatis vocem aut in senatu aut in
populo misisset, statim virgae securesque etiam ad ceterorum
6 metum expedirentur. Nam praeterquam quod in populo nihil

