Liber 1x. (A. ch. 310.) 181

quidem inclementiori a me appellatum vellem; sed et haec‚24
quae adhuc egi, pervicacia tua et superbia coegit me loqui,
et, nisi AEmiliae legi parueris, in vincla duci iubebo, nec‚25
quum ita comparatum a maioribus sit, ut comitiis censoriis,
nisi duo confecerint legitima suffragia, non ienuntiato altero
comitia differantur, ego te, qui solus censor creari non possis,
solum censuram gerere patia1·.“ Haec taliaque quum dixisset. 26
prendi censorem et in vincla duci iussit. Approbantibus sex
tribunis actionem collegae, tres appellanti Appio auxilio fuerunt,
summaque invidia omnium ordinum solus censuram gessit.
Dum ea Romae geruntur, iam Sutrium ab Etruscis obside· 35

batur, consulique Fabio imis montibus ducenti ad ferendam
opem sociis tentandasque munitiones, si qua posset, acies
hostium instructa occurrit: quorum ingentem multitudinem2
quum ostenderet subiecta late planities, consul, ut loco pau-
citatem suorum adiuvaret, flectit paululum in clivos agmen
(aspreta erant strata saxis); inde signa in hostem'obvertit.
Etrusci omnium praeterquam multitudinis suae, qua sola freti 3
erant, immemores proelium ineunt adeo raptim et- avide, ut
abiectis missilibus, quo celerius manus consererent, stringerent
gladios, vadentes in hostem. Romanus contra nunc tela, nunc 4
saxa, quibus eos affatim locus ipse armabat, ingerere. Igitur 5
scuta galeaeque ictae quum etiam, quos non vulneraverant, tur-
barent, neque subire erat facile ad propiorem pugnam, neque
missilia habebant, quibus eminus rem gererent3 stantes et6
expositos ad ictus, quum iam satis nihil tegeret, quosdam etiam
pedem referentes, fluctuantemque et instabilem aciem redinte—
grato clamore strictis gladiis hastati et principes invadunt.
Eum impetum non tulerunt Etrusci, versisque signis fuga?
effusa castra repetunt3 sed equites Romani praevecti per obli-
qua campi quum se fugientibus obtulissent, omisso ad castra
itinere montes petunt; inde inermi paene agmine ac vexato 8
vulneribus in silvam Ciminiam penetratum. Romanus, multis
millibus Etruscorum caesis, duodequadraginta signis militaribus
captis, castris etiam hostium cum praeda ingenti potitur.

