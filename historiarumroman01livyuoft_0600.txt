41

244 Liber x, (A. u. e.. 461.)

tolleretur concurrereturque‚ emisso temere pilo ictus pullarius
ante signa cecidit; quod ubi consuli nuntiatum est, „Di iu
14 proelio sunt“ inquit3 „habet poenam noxium caput.“ Ante
consulem haec dicentem corvus voce clara occinuit; quo laetus
augurio consul, affirmans nunquam humanis rebus magis prae-
sentes interfuisse deos, signa canere et clamorem tolli iussit.
Proelium commissum atrox, ceterum longe disparibus animis.
Romanos ira, spes, ardor certaminis avidos hostium sanguinis
in proelium rapit3 Samnitium magnam partem necessitas ac
religio invitos magis resistere quam inferre pugnam cogit;
2 nec sustinuissent primum clamorem atque impetum Romanorum,
per aliquot iam annos vinci assueti, ni potentior alius metus
3insidens pectoribus a fuga retineret. Quippe in oculis erat
omnis ille occulti paratus sacri et armati sacerdotes et pro-
miscua hominum pecudumque strages et respersae fando nefan-
doque sanguine arae et dira exsecratio ac furiale carmen,
detestandae familiae stirpique compositum3 iis vinclis fugae
4obstricti stabant, civem magis quam hostem timentes. Instare
Romanus a cornu utroque, a media acie, et caedere deorum
hominumque attonitos metu3 repugnatur segniter, ut ab iis,
5quos timor moraretur a fuga. Iam prope ad signa caedes
pervenerat, quum ex transverso pulvis velut ingentis agminis
incessu motus apparuit. Sp. Nautius (Octavium Maecium qui-
6 dam eum tradunt), cum auxiliaribus cohortibus, erat3 pulve-
rem maiorem quam pro numero excitabant; insidentes mulis ca-
lones frondosos ramos per terram trahebant. Arma signaque
per turbidam lucem in primo apparebant; post altior den-
siorque pulvis equitum speciem cogentium agmen dabat,
7 fefellitque non Samnites modo, sed etiam Romanos; et consul
affirmavit errorem, clamitans inter prima signa, ita ut vox
etiam ad hostes accideret, captum Cominium, victorem colle-
gam adesse; anniterentur vincere7 priusquam gloria alterius
8 exercitus fieret. Haec insidens equog inde tribunis centurio-
nibusque imperat, ut viam equitibus patefaciant; ipse Trebonio
Caedicioque praedixerat, ut, ubi se cuspidem erectam quatien-

