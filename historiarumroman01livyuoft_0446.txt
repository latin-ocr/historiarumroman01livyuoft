92 Liber vn (A. u. e. 412.)

quos cernitis, patriae vestrae esse, si hunc exercitum civium vestro-
rum, si me consulem vestrum, cuius ductu auspicioque priore

7 anno bis legiones Samnitium fudistis, bis castra vi cepistis. Ego
sum M. Valerius Corvus, milites, cuius vos nobilitatem beneficiis
erga vos, non iniuriis sensistis, nullius superbae in vos legis,
nullius crudelis senatus consulti auctor, in omnibus meis imperiis
Sin me severior quam in vos. Ac si eui genus, si cui sua
virtus, si cui etiam maiestas, si cui honores subdere spiritus
potuerunt, iis eram natus, id specimen mei dederam, ea aetate
consulatum adeptus eram, ut- potuerim tres et viginti annos
natus consul patribus quoque ferox esse, non solum plebi.
9 Quod meum factum dictumve consulis gravius quam tribuni
audistis? Eodem tenore duo insequentes consulatus gessi,
eodem haec imperiosa dictatura geretur3 neque in hos meos
et patriae meae milites mitior quam in vos (horreo dicere)
10 hostes ero. Vos prius in me strinxeritis ferrum quam in vos
ego; istinc signa canent, istinc clamor prius incipiet atque
11 impetus, si dimicandum est. Inducite in animum, quod non
induxerunt patres avique vestri, non illi, qui in Sacrum mon-
tem secesserunt, non hi, qui postea Aventinum insederunt.
12 Exspectate, dum vobis singulis, ut olim Coriolano, matres
coniugesque crinibus passis obviae ab urbe veniant. Tum
Volscorum legiones, quia Romanum habebant ducem, quie-
verunt3 vos, Romanus exercitus, ne destiteritis impio bello.
13 Τ. Quincti, quocunque istic loco seu volens seu invitus con-
stitisti, si dimicandum erit, tum tu in novissimos te recipito;
fugeris etiam honest-ius tergumque civi dederis, quam pugna-
14 veris contra patriam. Nunc ad pacificandum bene atque
honeste inter primos stabis et colloquii huius salutaris inter-
pres fueris. Postulate aequa et ferte; quanquam vel iniquis
standum est potius, quam impias inter nos conseramus 1113111153ι
15 Τ. Quinctius plenus lacrimarum ad suos versus „Me quoque36
inquit, ⁷,milites si quis usus mei est, meliorem pacis quam
16 belli habetis ducem. Non enim illa modo Volscus aut Samnis,
sed Romanus verba fecit, vester consul, vester imperator,

