34 Liber VI. (A. u. e. 377.)

motus exstitisset, ad subita belli mitt-i posset3 tertium longe
validissimum P. Valerius et L. AEmilius ad Satricum duxere.
6 Ubi quum aciem instructam hostium loco aequo invenissent,
extemplo pugnatum, et ut nondum satis claram victoriam,
sic prosperae spei pugnam imber ingentibus procellis fusus
7diremit. Postero die iterata pugna, et aliquamdiu aequa
virtute fortunaque Latinae maxime legiones, longa societate
81nilitiam Romanam edoctae, restabant. Eques immissus or-
dines turbavit, turbatis signa peditum illata, quantumque
Romana se invexit acies, tantum hostes gradu demoti; et ut
semel inclinavit pugna, iam intolerabilis Romana vis erat.
9Fusi hostes quum Satricum, quod duo millia inde aberat,
non castra peterent, ab equite maxime caesi; castra capta
1Ο direptaque. Ab Satrico nocte, quae proelio proxima fuit,
fugae simili agmine petunt Antium3 et quum Romanus exer-
citus prope vestigiis sequeretur, plus tamen timor quam ira
11 celeritatis habuit. Prius itaque moenia intravere hostes,
quam Romanus extrema agminis carpere aut morari posset.
Inde aliquot dies vastando agro absumpti, nec Romanis satis
instructis apparatu bellico ad moenia aggredienda nec illis
ad subeundum pugnae casum.
33 Seditio tum inter Antiates Latinosque coorta, quum An—
tiates victi malis subactique bello, in quo et nati erant et
2 consenuerant, deditionem spectarent, Latinos ex diutina pace
nova defectio recentibus adhuc animis ferociores ad perse-
verandum in bello faceret. Finis certaminis fuit, postquam
utrisque apparuit, nihil per alteros stare, quo minus incepta
3 persequerentur. Latini profecti a societate pacis, ut-rebantur,
inhonestae sese vindicaverunt; Antiates, incommodis arbitris
salutarium consiliorum remotis, urbem agrosque Romanis dedunt.
4Ira et rabies Latinorum, quia nec Romanos bello laedere nec
Volscos in armis retinere potuerant, eo erupit, ut Satricum
urbem, quae receptaculum primum eis adversae pugnae fuerat,
igni concremarent. Nec aliud tectum eius superfuit urbis,
quum faces pariter sacris profanisque iniicerent, quam matris

